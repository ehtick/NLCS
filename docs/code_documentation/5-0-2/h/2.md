# Modellen


## MIM
NLCS sluit nog niet volledig aan op het [metamodel voor informatiemodellering](https://docs.geostandaarden.nl/mim/def-st-mim-20201023/#typen-informatiemodellen) (<abbr title="metamodel voor informatiemodellering">MIM</abbr>). We zijn voornemens hier in de toekomst op aan te sluiten en gebruik te maken van de principes van het MIM. 

Hierin worden vier 'lagen' van modellen gedefinieerd:

[MIM Niveau 1](https://docs.geostandaarden.nl/mim/def-st-mim-20201023/#niveau-1-model-van-begrippen): Model van begrippen, beschrijft de belangrijkste begrippen die binnen de context van NLCS gebruikt worden. 
[MIM Niveau 2](https://docs.geostandaarden.nl/mim/def-st-mim-20201023/#niveau-2-conceptueel-informatiemodel): Conceptueel informatiemodel
[MIM Niveau 3](https://docs.geostandaarden.nl/mim/def-st-mim-20201023/#niveau-3-logisch-informatie-of-gegevensmodel): Logisch informatiemodel
[MIM Niveau 4](https://docs.geostandaarden.nl/mim/def-st-mim-20201023/#niveau-4-fysiek-of-technisch-gegevens-of-datamodel): Fysiek datamodel

NLCS wil acteren in niveau 1 en niveau 3. Niveau 2 wordt voor NLCS over geslagen en bestaat alleen impliciet. Niveau 4 beschrijft NLCS in het kader van de distributie. Dit is dus geen uitleg hoe NLCS geïmplementeerd moet worden in een ontwerp. Maar een uitleg hoe de onderdelen van NLCS uitgedrukt worden in de LinkedData distributie.



### Model van begrippen
De NLCS publicatie kent op dit moment geen begrippen. Om NLCS te kunnen relateren aan andere standaarden moet er een model van begrippen gepubliceerd worden. Deze wordt in de documentatie "thesaurus" genoemd.

<p><dfn>thesaurus</dfn>: Een set van termen en definities, met eventueel relaties tussen deze termen uit [[skos-reference]].

### Logisch informatiemodel
Binnen NLCS gaan we uit van het bestaande vocabulaire uit de [[NEN_2660_2_2022]]. Binnen het logische informatiemodel wordt een ontologie onderscheiden. In deze ontologie maken we voornamelijk gebruik van het "NEN2660-2 Praktisch toplevelmodel". Alle concepten binnen de NLCS ontologie worden beschreven binnen de context van de NEN2660-2. Hiermee sluiten we aan bij de ordeningsregels en uiteindelijk ook de taalbinding die in de NEN2660-2 beschreven worden. Hiermee is het "NEN2660-2 praktisch toplevelmodel" ook de top van de NLCS. Het logische informatiemodel beschrijft alle concepten, attributen en relaties binnen NLCS.

In het logisch informatiemodel van NLCS komt een taxonomie voor. 

<p><dfn>taxonomie</dfn>: Een hiërarchie, waarin onderliggende concepten specifieker zijn dan het bovenlggende concept. 

### Fysiek datamodel
Omdat NLCS gedistribueerd wordt in LinkedData en als tabellen is het fysieke datamodel een beschrijving van hoe de NLCS onderdelen uitgedrukt worden in de tabellen. Dit betekent geenszins dat NLCS ook dit fysieke datamodel voorschrijft bij implementatie. Het geeft wel een goed inzicht in hoe de relaties lopen en welke verschillende (normatieve) onderdelen NLCS kent. 

De tabellen worden [hier](#tabellen) beschreven.

Het fysieke datamodel in LinkedData kan gelijk worden gesteld aan de 'serialisatie'. In het geval van NLCS is dit [turtle].




