# Doel standaard

## Inleiding
<p>Terwijl veel partijen in de bouw gaandeweg overstappen op het werken met BIM (Bouwwerk Informatie Modellen) en 3D modelleren, wordt er in de GWW-sector nog veel in 2D getekend. De verwachting is dat dit bij het plannen en realiseren van infrastructuur nog geruime tijd zo zal blijven. Ook wanneer het werken met een BIM gemeengoed zal zijn, zullen 2D tekeningen nodig blijven om bepaalde informatie over het project te representeren en uit te wisselen tussen de betrokken partijen. 

## Doel
De NLCS zorgt voor meer eenheid in het tekenwerk. Opdrachtgevers in de openbare ruimte en infrastructuur besteden ontwerp- en tekenwerk vaak uit. Door opdrachtnemers gebruik te laten maken van de NLCS ontstaat er meer eenheid in het tekenwerk, kunnen digitale tekeningen makkelijker worden uitgewisseld, hoeven tekeningen niet te worden hertekend, en zijn tekeningen 10 a 15 jaar na oplevering nog bruikbaar voor onderhoud en reconstructie. Ook voor opdrachtnemers is het handig dat alle opdrachtgevers dezelfde eisen stellen aan het tekenwerk en dat niet voor iedere opdrachtgever andere tekenafspraken gelden. 

De NLCS is een “open” standaard, dat wil zeggen: systeemonafhankelijk en vrij toegankelijk voor iedereen die er gebruik van wil maken. De NLCS staat op de Pas Toe of Leg Uit lijst van Forum Standaardisatie als verplichte standaard voor Nederlandse overheden en instellingen in de (semi) publieke sector. Voor (overheids-)opdrachtgevers is in dit verband met name de verbeterde informatie-uitwisseling met opdrachtnemers van ontwerp- bouw- en onderhoudsprojecten van belang.


## Use cases
Hieronder staat beschreven voor welke use cases de NLCS geschikt is. 

### Bestaande situatie
De NLCS is geschikt om de bestaande situatie op tekeningen weer te geven. 

* De tabel met vergelijking tussen de <abbr title="Nederlandse CAD Standaard">NLCS</abbr> en het <abbr title="Publieke Dienstverlening Op de Kaart">PDOK</abbr> Thema Stedelijk Water kan worden gebruikt als hulpmiddel om de bestaande gegevens over stedelijk water uit <abbr title="Geografisch Informatiesysteem">GIS</abbr> om te zetten naar een <abbr title="Computer-Aided Design">CAD</abbr> model. 
* De tabel met vergelijking tussen de NLCS en de <abbr title="Basiskaart Grootschalige Topografie">BGT</abbr> kan worden gebruikt als hulpmiddel om de bestaande objecten op de kaart uit GIS om te zetten naar een CAD model. 
Meer informatie over deze vergelijkingen staat in de [Uitwisselafspraken](https://nl-digigo.github.io/NLCS/representations/).

### Planvorming
In de NLCS zitten de objecten die het mogelijk maken om vóór de ontwerpfase Planvormingstekeningen te maken, zoals verkavelings-, exploitatie-, maten- en inrichtingsplannen. Dit zijn plannen die gemeenten doorgaans maken voordat er sprake is projecten in de buitenruimte. 

### Ontwerp
De NLCS is geschikt om ontwerp- en uitvoeringstekeningen te maken. De indeling van de meeste hoofdgroepen is gebaseerd op de systemen die worden ontworpen. Voor ondergrondse infrastructuur geldt daarbij, dat het type net of het stelseltype de indeling bepaalt. De ontwerper kan zo eenvoudig filteren en sorteren om te onderzoeken of een ontwerp volledig is. De hoofdgroep "IE" oftewel inrichtingselementen is gemaakt, om snel een overzicht te hebben van de objecten die in de bovengrondse openbare ruimte staan, om knelpunten in een ruimtelijk ontwerp te kunnen detecteren.  

### Revisie
De NLCS is geschikt om na uitvoering de op te leveren situatie (revisie) weer te geven.
De NLCS is nog niet geschikt om geautomatiseerd te herkennen welke objecten gemuteerd moeten worden in een beheersysteem. Hiervoor moeten extra afspraken gemaakt worden over het herkennen van bestaande, maar gemuteerde objecten in de tekening. 

### Aansluiting op BGT
Aan de ‘achterkant’ (na de oplevering van een bouwproject) is de mogelijkheid geschapen om een NLCS-model om te zetten naar bijvoorbeeld een GIS-bestand conform het IMGeo Protocol. Dit maakt het mogelijk om de nieuwe situatie na oplevering van een project in de buitenruimte direct in te voeren in de wettelijk verplichte BGT (Basiskaart Grootschalige Topografie). Hoe dit werkt staat in de [Uitwisselafspraken](https://nl-digigo.github.io/NLCS/representations/#nlcs-naar-gis-conform-imgeo).


## Implementatie
Diverse leveranciers hebben hun 2D CAD-applicaties voor de GWW-sector aangepast voor de ondersteuning van de NLCS. Gebruikers kunnen ook zelf hun CAD-applicatie inrichten met de NLCS lagen en representaties. 

## Roadmap naar de toekomst

### BIM

De NLCS wil stappen zetten van een ‘traditionele’ CAD standaard naar een BIM standaard.</p> 

De beheerorganisatie van de NLCS wil deze ontwikkeling voortzetten en verankeren. De ambitie is om de NLCS te ontwikkelen naar een volwaardige ‘Level 2’ standaard volgens de [Kenniskaart Nederlandse BIM Levels](https://www.bimloket.nl//documents/Kenniskaart_1_-_Nederlandse_BIM_Levels.pdf) voor projecten in de buitenruimte.

<figure>
<img src="../../media/bimlevelsnlcs.png" alt="NLCS ingetekend op level 1 in een kaart met BIM levels op een x-as met 'mate van integratie van het bouwproces' en een y-as met 'mate van betekenisvol informatie digitaal uitwisselen: Level ) = documentgericht; Level 2 v= Object georiënteerd; Level 2 = Samengevoegd; Level 3 = Geïntegreerd, levenscyclus">
<figcaption>Groeipad van de NLCS standaard</caption>
</figure>

### DSGO
De NLCS wil passen binnen het <abbr title="Digitaal Stelsel Gebouwde Omgeving">DSGO</abbr> en sluit actief aan bij de ontwikkelingen die daarop plaatsvinden. 




