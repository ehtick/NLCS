# Wijzigingen in database

## Inleiding
Dit hoofdstuk beschrijft hoe wijzigingen kunnen worden aangeleverd voor de linked data publicatie.

## Bestaande objecten
Wijzigingen aan bestaande objecten, inclusief links naar nieuwe symbolen en dergelijke, worden ingediend als issue op GitHub en na vaststelling door de product manager verwerkt in de beheeromgeving van de NLCS database.


## Nieuwe objecten
Nieuwe objecten, symbolen en arceringen kunnen worden geimporteerd via de [importsheets](https://github.com/nl-digigo/NLCS/tree/main/beheer).

De importsheet bevat groene kolommen: objecten die dubbel geimporteerd zullen worden als ze al bestaan in de workspace. Dus als de objecten, symbolen of arceringen al bestaan, worden deze dubbel opgenomen in de beheeromgeving en met twee verschillende U=RI's geimporteerd (!)

Met de importsheet kunnen concepten niet onder een al bestaand concept worden gehangen. Ze worden ge√Ømporteerd rechtstreeks onder de hoofdgroep / symbolenbibliotheek / arceringenbibliotheek en kunnen vervolgens in de beheeromgeving op de juiste plek gesleept worden.

De Lijntype kolommen zijn rood gemarkeerd omdat dit wel goed geimporteerd kan worden, maar hierbij wel opgelet moet worden of deze Lijntypes ook al bestaan in de workspace. Als ze niet bestaan in de workspace, zal deze triple verloren gaan tijdens het publiceren. Dit komt doordat de stylesheet de tekstuele waarde van de informatie attribuut omzet naar een relatie met het Lijntype, als het Lijntype niet wordt gevonden vervalt de triple.


## Controles in database

In de database kunnen controles worden gedaan of alle lijntypes, arceringen en symbolen een relatie met een object hebben.

Bij de query voor de arceringen/symbolen zonder link met een object wordt de aanname gebruik dat wanneer een arcering/symbool zelf geen relatie heeft maar zijn parent wel, dat dit voldoende is en deze arcering/symbool niet in de output genoemd hoeft te worden. Bijvoorbeeld 'SAL-AANKLEDING_AUTO1_ACHTERAANZICHT-D' heeft zelf geen directe relatie met een object, maar erft er wel een over vanuit zijn parent 'SAL-AANKLEDING'

Het toepassen van de queries is het snelst door eerst een publicatie te maken in het Laces schema (dus zonder stylesheet toe te voegen) en deze queries vervolgens te gebruiken op die publicatie. Als de queries direct in de Laces Apps omgeving worden toegepast om een export te genereren, zal de data per query eerst achter de schermen omgezet worden in Linked Data. Met 3 controle queries wordt dan dus eigenlijk 3x achter de schermen een publicatie gemaakt en voor de NLCS zal dit veel extra tijd kosten. Daarom de weg via een test-publicatie. 