# Inleiding

## Doel documentatie
Dit document beschrijft de relaties tussen de <abbr title="Nederlandse CAD-standaard">NLCS</abbr> en andere standaarden. Het doel van deze relaties is het samen kunnen gebruiken van NLCS en de andere standaard voor een specifieke use case. We hebben daarbij twee niveaus van samenhang: de ene is een voor de mens gemaakte relatie, vaak in tabelvorm, tussen twee standaarden. Dit zorgt ervoor dat een mens de vergelijking kan gebruiken. Als je wilt dat een machine kan redeneren met de relaties, moet dit op een meer formele manier worden vastgelegd. Dat gebeurt door een ontology aligment. 


## Voor de mens
Op dit moment zijn twee voor de mens leesbare vergelijkingen in de standaard opgenomen: 

* NLCS - IMGeo, voor gebruik van de <abbr title="Basisregistratie Grootschalige Topografie">BGT</abbr>;
* NLCS - <abbr title="Gemeentelijk Woordenboek Stedelijk Water">GWSW</abbr>, voor gebruik van het <abbr title="Publieke Dienstverlening Op de Kaart">PDOK</abbr> Thema Stedelijk Water


## Voor systemen

Voor het op elkaar afstemmen van informatiemodellen, "ontology alignment" is nog geen formele specificatie beschikbaar binnen het <abbr title="Digitaal Stelsel Gebouwde Omgeving">DSGO</abbr>. Tot hier op nationaal of internationaal niveau overeenstemming over is gaan we uit van de uitgangspunten die hierover beschreven staan in het [whitepaper_ontology_alignment](https://docs.crow.nl/verkeersborden/framework/#bib-whitepaper_ontology_alignment). Dit kan alleen met standaarden die gepubliceerd zijn volgens de NEN 2660. Dit leidt er toe dat een systeem op basis van de ontology alignment de standaarden samen kan gebruiken voor de beoogde use case, zonder tussenkomst van de mens.

In ontwikkeling zijn:

* NLCS - <abbr title="Informatiemodel Beheer Openbare Ruimte">IMBOR</abbr>, voor uitwisseling van gegevens tussen projecten die met NLCS werken en de beheerder van de openbare ruimte, die met IMBOR werkt. 


