# Onderzoeksvragen uitwisselformaat NLCS

## Inleiding
Binnen het dynamische domein van Computer-Aided Design (CAD) staat de Nederlandse CAD Standaard (NLCS) bekend als een open standaard die de uitwisseling van technische informatie faciliteert. Een opmerkelijke leemte binnen de NLCS is echter het gebrek aan specifieke afspraken met betrekking tot de uitwisseling van tekeningen, met name op het gebied van geometrische representaties. In het licht hiervan rijzen er diverse onderzoeksvragen die een eerste verkenning zouden kunnen vormen naar de meest geschikte open standaard en de concrete stappen voor een succesvolle integratie met de NLCS.



## Probleemstelling

### CAD naar BIM
Binnen de complexe bouwsector voltrekt zich een geïntegreerd proces waarin ontwerpers en aannemers gebruikmaken van Computer-Aided Design (CAD), specifiek met de opkomende standaard Industry Foundation Classes (IFC) en een verschuiving naar driedimensionaal modelleren. Binnen NLCS speelt daarom reeds het vraagstuk, hoe om te gaan met 3D modellen. De huidige uitgangspunten daarvoor staan in hoofdstuk 2. Een vervolg hierop zou kunnen zijn om te onderzoeken of zowel 2D als 3D NLCS-modellen uitgewisseld kunnen worden, waarbij individuele objecten in de tekening herkenbaar zijn als NLCS objecten, ook als deze objecten in een 2D tekening zijn gerepresenteerd als een of meerdere lijnen, punten of vlakken. Ook zou de vraag zijn, welke informatie uit het modelleringsproces behouden moet blijven, zoals ontwerpparameters (boogstralen, gebruikte schrikafstanden die met pijlen staan aangegeven)

<div class="issue" data-number="238"></div>

<div class="issue" data-number="282"></div>

### CAD naar beheer
Parallel aan deze ontwikkeling staat de assetbeheerder, die doorgaans nog met 2D Geographic Information Systems (GIS) werkt. Een aanzienlijk vraagstuk rijst op omtrent de noodzaak en haalbaarheid van een open formaat voor de uitwisseling van modellen tussen de ontwerpfase (CAD) en de beheerfase (GIS). De beheerder in de GIS-fase staat voor de uitdaging om  gegevens uit deze 3D-modellen op een gestructureerde wijze te ontvangen, verwerken en integreren in het bestaande beheersysteem.

### Informatieverlies
Bij uitwisseling tussen partijen wordt nu vaak toch om een native formaat gevraagd; omdat anders informatieverlies optreedt of er transformatieproblemen zijn met de software van de opdrachtgever. Opdrachtnemers worden soms gedwongen om te werken in een specifieke softwareoplossing. Een uitwisselformaat dat voor beiden zou werken, dxf, wordt niet open beheerd. 

### CAD naar federatief datadelen 
Binnen het kader van de informatieketen waar meerdere partijen in verschillende typen applicaties werken met elkaars data rijst de vraag naar geschikte open standaarden voor effectieve gegevensuitwisseling en fedaratief datadelen. Naast de reeds genoemde IFC, dwingt ook Resource Description Framework (RDF) zich op als een cruciale kandidaat die grondige verkenning en analyse rechtvaardig.

* **Semantische Interoperabiliteit**: RDF, als een semantisch webstandaard, biedt een gestructureerde manier om informatie te beschrijven, waardoor semantische interoperabiliteit tussen verschillende systemen mogelijk wordt. In een omgeving waar CAD- en GIS-toepassingen vaak verschillende semantische modellen hanteren, kan RDF als brug fungeren om betekenisvolle gegevensuitwisseling mogelijk te maken. 

* **Flexibiliteit in Gegevensrepresentatie**: RDF maakt het mogelijk om gegevens op een flexibele manier te representeren, waarbij relaties tussen entiteiten op een gestandaardiseerde wijze worden vastgelegd. In het geval van de CAD-GIS-keten, waar complexe geometrische informatie en attribuutgegevens moeten worden uitgewisseld, biedt RDF een potentieel raamwerk om deze diverse gegevenstypen te integreren. 

* **Linked Data-Principes**: RDF is sterk verweven met Linked Data-principes, wat betekent dat het mogelijk is om informatie te koppelen en te integreren met andere externe datasets. In het geval van de bouwsector, waar externe datasets vaak worden gebruikt voor stedenbouwkundige planning en beleidsimplementatie, kan RDF dienen als een platform voor naadloze gegevensintegratie.

* **Toekomstbestendigheid**: RDF is ontworpen met het oog op uitbreidbaarheid en toekomstbestendigheid. In een snel evoluerend technologisch landschap, vooral binnen de bouwsector die zich steeds meer richt op digitalisering en slimme stadsontwikkeling, is het onderzoeken van een standaard met deze kenmerken van cruciaal belang.

Daarom rechtvaardigt de intrinsieke eigenschappen van RDF, gericht op semantische interoperabiliteit, flexibele gegevensrepresentatie, Linked Data-principes en toekomstbestendigheid, een diepgaand onderzoek naar de rol ervan binnen de CAD-GIS-keten. Het onderzoek naar RDF als een potentiële open standaard kan de bouwsector voorzien van inzichten in de haalbaarheid en voordelen van het integreren van deze standaard in het bredere informatielandschap van de sector.

### NLCS Symbolen
De huidige praktijk van de NLCS beheerder is dat NLCS symbolen, arceringen en lijnen worden aangeboden in gesloten formaten zoals DWG en DGN, een potentieel obstakel voor toetreding tot de standaard voor andere softwareleveranciers. In andere software moeten niet alleen blocks worden gemaakt van de lijnen waaruit het symbool is opgebouwd, maar moet bijvoorbeeld ook een centerpoint worden gemaakt om het symbool juist te kunnen plaatsen.
Ook is het zo, dat de functionaliteit om vanuit de beheerde DWG symbolen naar DGN symbolen te gaan, wordt geleverd door derden. Dit heeft als risico, dat als deze functionaliteit niet meer beschikbaar is, de beheerder alleen een gesloten formaat ter beschikking heeft. 

## Uitwisselingsscenario's hoog over

### Scenario 1 2D CAD model overnemen in CAD
In Scenario 1 wordt een 2D CAD model uitgewisseld tussen twee verschillende applicaties (in de huidige situatie zijn dit bijvoorbeeld AutoCAD en Microstation). Doel is dat een tweede modelleur door kan werken met het model van van de eerste modelleur. Daarin zijn objecten gerepresenteerd met geometrische vormen: lijnen, symbolen, punten en vlakken. Van elke geometrische vorm is indirect bekend welk "NLCS objecttype" bedoeld wordt:
* Er is bekend wat de NLCS laagnaam is
* Er is bekend welk symbool geplaatst is (naam van gebruikt NLCS symbool).
Daarnaast kan een vlak gevuld zijn met een "NLCS arceringstype", een lijn kan een "NLCS lijnstijltype" hebben, de geometrische vormen kunnen "NLCS kleurtypen" hebben. Deze arceringen, lijntypes en kleuren moeten herkend worden in de andere applicatie. 

<div class="issue" data-number="245"></div>

<div class="issue" data-number="244"></div>


### Scenario 2 2D CAD model overnemen in GIS
In scenario 2 wil een beheerder de geometrische representatie van objecten overnemen in een GIS beheeromgeving. Daarbij is wenselijk om de geometrische vormen, arceringen, lijnstijlen en kleuren over te kunnen nemen én het NLCS objecttype te kunnen herkennen net als in scenario 1.
Daarnaast wil een beheerder mogelijk herkennen welke "bewerking" is uitgevoerd en welke "status" het object heeft, dit staat op dit moment aangegeven in de laagnaam.
* Met de status "nieuw" weet een beheerder dat deze geometrie bewaard moet blijven
* Met de status "bewerking" kan een beheerder afleiden, dat een object bijvoorbeeld is gereinigd of versteld en dit registreren als uitgevoerde maatregel.


### Scenario 3 2D CAD model bevragen
In scenario 3 wil een aannemer controleren of een bestek en het bijbehorende bestekstekening (2D CAD model) overeen komen. Een aannemer krijgt een bestekstekening (een 2D CAD model op basis van NLCS) samen met een RAW bestek. De vraag is: komt het werk dat beschreven wordt in het bestek overeen met het werk dat getekend is in het 2D CAD model? Daarvoor is het cruciaal om te kunnen herkennen welke status een object heeft, en welke bewerking het heeft.
* Voorbeeld bewerking: de aannemer wil van alle "stoepbanden" op de tekening weten welke "versteld" (bewerking) moeten worden. Dit kan hij dan vegrelijken met het bestek: worden evenveel te verstellen stoepbanden vermeld in het bestek als op tekening staan.
* Voorbeeld status: de aannemer wil van alle "stoepbanden" op de tekening weten welke "nieuw" (bstatus) zijn. Dit kan hij dan vegrelijken met het bestek: worden evenveel nieuw te plaatsen stoepbanden vermeld in het bestek als op tekening staan.

### Scenario 4 3D CAD model overnemen
In Scenario 4 wordt een 3D CAD model uitgewisseld tussen twee verschillende applicaties (in de huidige situatie zijn dit bijvoorbeeld ? en ?). Doel is dat een tweede modelleur door kan werken met het model van van de eerste modelleur. Daarin zijn objecten gerepresenteerd met geometrische 3D vormen. Daarbij moet bekend zijn welk NLCS objecttype wordt bedoeld met deze vorm, welke bewerking en welke status deze heeft, en welke kleur, lijnstijl en arcering gebruikt wordt voor de representatie in 2D. 
Toelichting: In de GWW-sector worden kunstwerken steeds meer in 3D ontworpen en uitgewerkt. Daarbij is afstemming met de NLCS voor de 2D-representatie van doorsnedes etc, naamgeving en bijvoorbeeld metadata gewenst. De NLCS wordt momenteel deels gebruikt voor 2D exports van tekeningen (pdf) vanuit 3D CAD / BIM modellen op basis van "country kits". NLCS beheert deze country kits niet zelf, dit gebeurt door gebruikersverenigingen van specifieke applicaties. 

<div class="issue" data-number="212"></div>


<div class="issue" data-number="147"></div>

<div class="issue" data-number="146"></div>

### Scenario 5 CAD plus beheerdata
In scenario 5 wil een beheerder niet alleen het 2D CAD model ontvangen en herkennen welk objecttype het is met welke bewerking en status, maar ook bijbehorende beheerdata, zoals attributen of door beheerder geïndentificeerde samenvoegingen (bijvoorbeeld een aggregatie van objecten voor een conditiescore conform de NEN 2767). De relatie tussen de geometrische vorm (de representatie) en het administratieve object (asset nummer x) moet duidelijk zijn. Het kan daarbij zijn, dat meerdere geometrische vormen samen één administratieve asset vormen, of dat één geomterische vorm, bijvoorbeeld een as van een weg, aan meerdere administratieve objecten wordt gekoppeld (bijvoorbeeld aan een aantal 100 m wegvakken vanuit het oogpunt van de beheerder).
<br><br>
Merk op, dat bij dit scenario ook verwarring ontstaat in terminologie, men begrijpt elkaars "boomstructuren met objecten" niet, oa het verschil tussen een taxonomie en een decompositie.


<div class="issue" data-number="177"></div>


## Scope

### Geometrie

Binnen scope: Focus op geometrisch deel van AIM voor beheer van publieke assets, dus uitwisselen van geometrie in 2D en 3D

Buiten scope: 
* Alfanumerieke data zoals uit OTL's; waar linked data het beste bij past. 
* Documenten
Deze informatie hoeft niet per sé in een geometrische representatie te worden opgenomen maar kan ook los worden uitgewisseld. Met behulp van objectidentificatie kan duidelijk worden bij welk object op tekening de alfanumerieke gegevens of documenten horen. Daarnaast is het zo, dat redundantie in gegevens kan voorkomen als je de alfanumerieke gegevens uit beheersystemen ook gaat toevoegen aan de NLCS modellen waarmee uitgewisseld wordt. 

### Uitwisselformaten


#### IFC
Op lange termijn beweegt de bouwsector zich toe naar het uitwisselen van geometrie in IFC. In dit onderzoek kan verkend worden in hoeverre IFC al de gegevens uit de NLCS modellen kan overdragen, en of tooling hier al geschikt voor is op korte termijn.
IFC Schema is in feite dé ontologie voor geometrie in de bouwsector, en de openBIM werkwijze biedt ook implementatie in tools, werkwijzen, én uitwisseling

Input (ter uitwerking / onderzoek)

<ol>
  <li>
    <strong>Scope (context):</strong> 
    Focus op geometrisch deel van AIM voor beheer van publieke assets, zoals bedoeld ter ondersteuning beheerders assets (verharding, riolering, inrichting openbare ruimte, e-netwerken, brug, tunnel, …) en die - bij vervanging en renovatie vraagstukken - een uitgangspunt vormen voor marktpartijen.
    <ul>
      <li>De vraag is of IFC ook kan werken voor de assets die in 2D beheerd worden</li>
      <li>Nauwkeurige 3D-modellen zijn cruciaal voor assetmanagement als het gaat om complexere civiele constructies.</li>
      <li>model vormt basis voor discipline-specifieke modellen bij vervanging en renovatie.</li>
    </ul>
  </li>
  <li>
    <strong>Bedrijfsmodel (conceptueel):</strong> 
    Geo-BIM integratie voor publieke assets:
    <ul>
      <li>Afspraken over referentiesysteem voor positionering.</li>
      <li>Borgen van eenduidige geometrische plaatsing van assets.</li>
      <li>Handleidingen voor levering van objecten in de omgeving.</li>
      <li>Spatial zones afgestemd op behoeften van assetmanagement.</li>
      <li>De vraag is welke van deze zaken in de NLCS modellen vanuit 2D CAD al geborgd zijn en of dit kan worden uitgewisseld in IFC</li>
    </ul>
  </li>
  <li>
    <strong>Systeem (logisch):</strong>
    <ul>
      <li>Relevante IFC-elementen bij Geo-BIM-integratie</li>
      <li>IfcAlignment, IfcSpatialZone, IfcLinearElement, IfcGeographicElement.</li>
      <li>IFC biedt de mogelijkheid voor "USERDEFINED" waardelijsten voor nationale semantiek, waarmee aansluiting op NLCS en andere standaarden kan worden geregeld</li>
      <li>Om te kunnen komen tot een toepassing van IFC die voldoende eenduidig is voor het kunnen uitwisselen van datasets van de asset- & netwerkbeheerder waaronder NLCS modellen in 2D of 3D moeten afspraken gemaakt worden t.a.v. de wijze van toepassen IFC bij (op)levering.</li>
    </ul>
  </li>
  <li>
    <strong>Technologie (fysiek):</strong>
    <ul>
      <li>IFC 4.3.2.0 ais ISO-standaard sinds januari 2024; Toepassing van deze internationale open standaarden is essentieel voor</li>
      <li> kunnen borgen succesvolle software implementatie door internationale partijen; 
      <li>zorgen dat gegevens duurzaam toegankelijk zijn.
</li>
    </ul>
  </li>
  <li>
    <strong>Representatie (out-of-context):</strong>
    <ul>
      <li>Start met laag detailniveau en fysieke ruimten.</li>
      <li>Nauwkeurigheid aangepast aan bedrijfsstandaarden voor assetmanagement.</li>
      <li>Een eenduidige geometrische representatie van de infraobjecten in haar geografische context biedt een belangrijke basis voor het 
      <li>(A) kunnen realiseren van een registratie die netwerk dekkend is, en  
    <li>(B) kunnen integreren van andersoortige informatie.
    </ul>
  </li>
</ol>




#### GIS
Voor uitwisseling naar GIS geldt een andere beperking: hierbij is de vraag hoe de lijnen, punten en vlakken uit GIS en CAD kunnen worden uitgewisseld, met als scope de geometrie en objectinformatie die in GIS kan worden uitgewisseld. GIS is bedoeld voor een heel andere schaal dan CAD, daarbij is gegevensverlies onvermijdelijk. 


## Onderzoeksvragen

### Hoofdvraag
Het onderzoek begint met de vraag: welke soort geometrische informatie wordt uitgewisseld? Dit visueel in kaart brengen en documenteren is al winst. Onderwerpen: 
* Design logic: 
    * Lijnen, punten, vlakken (2D CAD);
    * 3D objecten (3D CAD);
    * horizontaal / verticaal alignement
    * Dwarsdoorsnedes, aanzichten die niet geo-relateerbaar zijn? 
    * Geometrische cad parameters zoals boogstralen of paallengte;
* Geo-referencing
* Positioning of objects / local placement (ifcLinearPositioningElement)
* Containment of objects (ifcSpatialElement)
* Spatial breakdown structure
* Parts:
* Object identificatie (unieke object-ID's);
* Classificatie van de geometrie (herkennen NLCS objecttype);
* Metadata van het model en de tekeninghoofden

<div class="issue" data-number="306"></div>


### Nevenvraag: GIS

Daarnaast als nevenvraag de uitwisseling met GIS

### Per uitwisselformaat
Bij elk uitwisselformaat dat onderzocht wordt kun je de volgende vragen stellen:

* Welke geometrische informatie past in het bestandsformaat? Welke beperkingen zijn er met het oog op interoperabiliteit / is er gegevensverlies?
* Aan welke voorwaarden moeten CAD applicaties voldoen om een valide [uitwisselformaat x] te kunnen produceren? En welke om deze te kunnen importeren?
* Welke methoden en technieken zijn er om deze randvoorwaarden voor gebruik van [uitwisselformaat x] te borgen in de software? 
* Hoe volledig zijn de noodzakelijke randvoorwaarden te borgen? Welke wel? Welke niet?

### Tussen uitwisselformaten
Naast sec onderzoeken hoe goed de formaten passen bij de CAD modellen, kan onderzocht worden welke transformaties mogelijk zijn, voorbeeld is van Geopackage naar rdf is een transformatie met een script mogelijk (open source).Dan kun je een uitwisselformaat kiezen wat dicht bij de CAD pakketten ligt en toch aansluiten op internationale standaarden als IFC en rdf.