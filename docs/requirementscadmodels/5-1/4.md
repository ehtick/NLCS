# Uiterlijk van de tekening


## Tekenbladformaten
* Afmetingen van tekenbladen zijn gebaseerd op NEN-EN-ISO 5457:1999 “Technische productdocumentatie - Formaten en inrichting van tekenbladen”. Dat houdt in dat wordt uitgegaan van standaard A-formaten:
  *  A4  210 mm x 297 mm;
  *  A3  297 mm x 420 mm;
  *  A2  420 mm x 594 mm;
  *  A1  594 mm x 841 mm;
  *  A0  841 mm x 1189 mm.


* Naast deze standaard A-formaten zijn verlengde A-formaten toegestaan (de norm heeft betrekking op verlengde formaten kleiner dan A0).

<table border="1">
 <caption>VERLENGDE A-FORMATEN</caption>
  <thead>
    <tr>
      <th>Aanduiding</th>
      <th>Nominale maat in mm</th>
      <th>Gebruikspositie</th>
    </tr>
  </thead>
  <tbody>
    <tr>
      <td>A1.0</td>
      <td>594 x 1189</td>
      <td>liggend</td>
    </tr>
    <tr>
      <td>A2.1</td>
      <td>420 x 841</td>
      <td>liggend</td>
    </tr>
    <tr>
      <td>A2.0</td>
      <td>420 x 1189</td>
      <td>liggend</td>
    </tr>
    <tr>
      <td>A3.2</td>
      <td>297 x 594</td>
      <td>liggend</td>
    </tr>
    <tr>
      <td>A3.1</td>
      <td>297 x 841</td>
      <td>liggend</td>
    </tr>
    <tr>
      <td>A3.0</td>
      <td>297 x 1189</td>
      <td>liggend</td>
    </tr>
  </tbody>
</table>

*  Verlengde formaten langer dan A0, MOETEN worden aangeduid met het oorspronkelijke 
A-formaat en de afmetingen, zoals: A0-841x1680. Daarbij geldt dat de lengtemaat altijd een veelvoud MOET zijn van 210 mm. Bij NLCS worden de volgende symbolen geleverd voor tekenbladen: 
A0, A1, A2, A3 en A4 (5 stuks), A1.0, A2.1, A2.0, A3.2, A3.1, A3.0 (6 stuks), lange formaten A0, A1, A2 en A3 in 6*210, 7*210, 8*210, 9*210 en 10*210 mm (20 stuks). Voor nog langer formaten kunnen gebruikers desgewenst zelf symbolen toevoegen.
*  De in de normen NEN 2302:1983 en NEN 379:1980 genoemde vouwmethoden zijn van toepassing. Dit houdt in dat de tekenbladen in opgevouwen toestand even groot zijn als het staande A4-formaat. Het titelblok is daarbij aan de voorzijde zichtbaar.



## Tekenruimte, kader en rand

### Algemeen 
* Conform NEN-EN-ISO 5457:1999 geldt het volgende.
  * De tekening MOET worden voorzien van kader en rand.
  * De tekenruimte wordt begrensd door het kader.
  * Het kader MOET worden getekend met een lijn met een dikte van 0.7 mm
  * De rand wordt begrensd door het kader en de afsnijkanten.
  * De afsnijkanten worden getekend met een lijn met een dikte van 0.25 mm.
  * De rand heeft aan de linkerzijde een breedte van 20 mm. Alle overige randen hebben een breedte van 10 mm.
 
### Merktekens in de rand
* De volgende merktekens worden onderscheiden:
  * Roosterverdeling.
  * Centreermarkeringen.
  * Afsnijmarkeringen.
  * Vouwmerken.

<figure>
<img src="../../media/merktekensrand.png" alt="Voorbeeld merktekens in de rand">
<figcaption>Voorbeeld merktekens in de rand</caption>
</figure>

*  Roosterverdeling
* De roosterverdeling bestaat uit velden en MOET worden begrensd door het kader en een lijn 5 mm buiten het kader. De lengte van de velden is 50 mm, te beginnen bij de symmetrieassen van het schoongesneden formaat (centreermarkeringen).
* De lijndikte van de roosterverdeling bedraagt 0,25 mm. 
* Het toepassen van de roosterverdeling is optioneel. 
* Optioneel: de roosterverdeling kan worden voorzien van letters en cijfers, letterhoogte 3.5. 
*  Centreermarkeringen
* Centreermarkeringen geven het midden van de tekening aan. 
* Bij alle formaten, met uitzondering van A4 en A4 liggend, MOETEN deze markeringen beginnen bij de buitenkant van de roosterverdeling en eindigen 5mm voorbij het kader in de tekenruimte. 
* Bij de formaten A4 en A4 liggend MOETEN de centreermarkeringen beginnen bij de buitenkant van de roosterverdeling en eindigen op het kader.
* Centreermarkeringen MOETEN op de symmetrie-assen van het schoongesneden formaat staan.
* Centreermarkeringen MOETEN een lijndikte hebben van 0.70 mm.
* Het toepassen van centreermarkeringen is optioneel.
*  Afsnijmarkeringen
* Afsnijmarkeringen geven aan waar de tekeningen afgesneden MOET worden om het juiste formaat te krijgen. 
* Afsnijmarkeringen MOETEN op de vier hoeken van het schoongesneden formaat staan en hebben de vorm van twee elkaar gedeeltelijk overlappende rechthoeken met de afmetingen van 10 mm x 5 mm. 
* Het toepassen van de afsnijmarkeringen is optioneel. 
e.	Vouwmerken
* Vouwmerken geven aan waar de tekeningen MOETEN worden gevouwen om uiteindelijk het A4 formaat te krijgen.
* Vouwmerken MOETEN in de rand staan en worden aangegeven met een lijn van 5 mm. De verdeling van de vouwmerken is in een patroon geplaatst met een onderlinge vertikale afstand van 297 mm en een onderlinge horizontale afstand van 210 mm. De verdeling wordt gerekend vanuit de rechter onderhoek van de tekening. 
* Vouwmerken aangegeven worden met een lijn van 5 mm met een gesloten pijlpunt. Vouwmerken hebben een lijndikte van 0.18 mm. 
* Het toepassen van de vouwmerken is optioneel.
*  De roosterverdeling en verschillende markering kunnen naar behoefte worden aan- en uitgezet (ze staan default uit).


## Indeling tekenblad

### Algemeen
* Een tekening MOET een titelblok hebben. Het titelblok MOET altijd rechtsonder op het tekenblad staan binnen een strook van 210 mm breed (breedte van een A4-formaat).


<figure>
<img src="../../media/tekenblad.jpg" alt="Voorbeeld Indeling tekenblad">
<figcaption>Indeling tekenblad</caption>
</figure>

* De verklaring van lijnen, arceringen en symbolen wordt bij voorkeur boven het titelblok en de situatie/bladindeling geplaatst, in dezelfde strook van 210 mm. Een alternatief is om de verklaring linksonder tegen het titelblad te plaatsen en indien nodig naar links uit te breiden. 

### Titelblok

Voorschriften voor de vormgeving en het gebruik van het titelblok zijn ontleend aan NEN-EN-ISO 5457:1999 “Technische productdocumentatie - Formaten en inrichting van tekenbladen”. 

* Het titelblok heeft een rechthoekige vorm. De afmetingen, nadere vormgeving en exacte indeling van het titelblok en de velden daarbinnen zijn niet voorgeschreven, doch de maximale breedte MOET 210 mm zijn. Dit opdat het titelblok volledig zichtbaar blijft wanneer een tekening op A4-formaat wordt gevouwen.
* Op alle papierformaten wordt – per bedrijf of organisatie – hetzelfde ‘standaard’ titelblok toegepast. Een uitzondering kan worden gemaakt voor de formaten A3 en A4, wanneer het standaard titelblok zoveel ruimte in beslag neemt dat er geen ruimte meer is voor de tekening. 
* In de titelblokken MOETEN evenwel minimaal de verplichte velden worden opgenomen als aangegeven bij de metadata.
* Bij de formaten A0 t/m A3 bevindt het titelblok zich in de rechter onderhoek van de tekenruimte. Bij A4 formaat bevindt het zich aan de onderzijde.

Het titelblok bestaat uit verschillende gegevensvelden.
Ieder bedrijf en iedere organisatie kan – binnen de hier geschetste kaders – het titelblok naar eigen inzicht vormgeven en inrichten.
Het verdient aanbeveling om de gegevensvelden zodanig te groeperen, dat de velden die bedoeld zijn voor alle documenten, in het onderste deel van het titelblok worden geplaatst en dat de aanvullende velden die bedoeld zijn voor specifieke documenten, in het bovenste deel worden geplaatst.

### Verklaring 
* In de verklaring wordt de betekenis van lijnen, symbolen etc. verklaard, onderverdeeld in relevante categorieën.
* Het vak “OPMERKINGEN” (zie onderstaande figuur) dient voor algemene opmerkingen als: 

<table>
<th>
<th>
<tr>
Maten in meters, tenzij anders vermeld<br>
Materiaalmaten in mm, tenzij anders vermeld<br>
Peilmaten in meters t.o.v. N.A.P., tenzij anders vermeld<br>
</tr></table>

<figure>
<img src="../../media/opmerkingen.png" alt="Positie van het opmerkingenvak">
<figcaption>Positie van het opmerkingenvak</caption>
</figure>


### Noordpijl
* In de gevallen waarin een ondergrond/topologie wordt toegepast, MOET op een logische plaats een noordpijl worden geplaatst, bij voorkeur in de rechterstrook van 210 mm boven het titelblok. De situering van de tekening (situatie) is bij voorkeur noord gericht (de noordpijl wijst naar de bovenkant van de tekening).

### Schaalbalk
* Iedere tekening MOET worden voorzien van een schaalbalk, behalve wanneer meerdere schalen op de tekening voorkomen, de tekening is aangemaakt met ‘vertrokken schaal’ (bij lengteprofielen) of wanneer het gaat om detailtekeningen.

<figure>
<img src="../../media/schaalbalk.png" alt="Grafische weergave van Schaalbalk">
<figcaption>Schaalbalk</caption>
</figure>

### Ordening van details en profielen
*  Details en/of profielen MOETEN op een tekenblad logisch worden gegroepeerd, in volgorde en op regelmatige afstanden van elkaar, inclusief nummering (zie het navolgende model; de volgorde kan in zowel verticale als horizontale richting worden aangegeven). 


<figure>
<img src="../../media/ordeningdetailsprofielen.png" alt="Grafische weergave van Ordening van details en profielen">
<figcaption>Ordening van details en profielen</caption>
</figure>

*  Wanneer meerdere situaties achter elkaar worden getekend, bijvoorbeeld bij een tracé, MOET als volgt rekening worden gehouden met de nummering van – bijvoorbeeld – dwarsprofielen: 
  * het tellen begint bij het tekeningenhoofd en van daaruit naar links en naar boven (zie het onderstaande model), tenzij de situatie dwingt tot een andere indeling. 

<figure>
<img src="../../media/opvolgingtekeningen.png" alt="Grafische weergave van opvolging van tekeningen">
<figcaption>Opvolging van tekeningen</caption>
</figure>

## Verwijzingssymbolen


### Verwijzingssymbolen algemeen
*  Verwijzingssymbolen zijn aanwijzingen op de tekening, die helpen om de tekening goed leesbaar en interpreteerbaar te maken. Er zijn verwijzingssymbolen voor:
* verwijzing naar een doorsnede;
* verwijzing naar een aanzicht;
* verwijzing naar details;
* verwijzing naar een wijziging.
*  NLCS verwijzingssymbolen zijn aanbevolen symbolen. Gebruik van eigen symbolen is toegestaan, mits consequent en volgens een consequente stijl toegepast.


### Verwijzing naar een doorsnede
*  Een verwijzing naar een doorsnede wordt aangeven met een doorsnedensymbool. Dit bestaat uit een lijn van het type "gemengde streeplijn" met een lijndikte van 0.18 mm. Haaks op de lijn staan pijlen, die de kijkrichting aangeven. De pijlen zijn voorzien van een letter die de doorsnede specificeert. De (geplotte) teksthoogte is 5.0 mm. 



<figure>
<img src="../../media/voorbeelddoorsnedensymbool.PNG" alt="Grafische weergave van Voorbeeld aanbevolen doorsnedensymbool">
<figcaption>Voorbeeld aanbevolen doorsnedensymbool</caption>
</figure>

### Verwijzing naar een aanzicht
*  Een verwijzing naar een aanzicht wordt aangeven met een aanzichtsymbool. Dit bestaat uit een pijl volgens onderstaand model (conform NEN 3870) en een hoofdletter die het aanzicht specificeert. De lijndikte van de pijl bedraagt 0.35 mm. De (geplotte) teksthoogte is 5.0 mm. Het is toegestaan om een aanzicht aan te geven met dubbele pijl en letters, zoals bij verwijzingen naar doorsneden.


<figure>
<img src="../../media/verwijzingaanzicht.PNG" alt="Grafische weergave van Voorbeeld aanbevolen aanzichtsymbool: ">
<figcaption>Voorbeeld aanbevolen aanzichtsymbool</caption>
</figure>

### Verwijzing naar een detail
*  Een verwijzing naar een detail wordt aangegeven met een omkadering, die bestaat uit een cirkel, rechthoek of vierkant, lijntype “gemengde streeplijn”. De lijndikte van de cirkel/het rechthoek of vierkant bedraagt 0,35 mm. 
*  Een verwijzing naar een detail op een ander tekenblad wordt aangeduid met een verwijzingssymbool volgens nevenstaand model, voorzien van een open pijlpunt en een cirkel. In de cirkel wordt boven de lijn het detailnummer geschreven in letterhoogte 5,0. Onder de lijn wordt het tekeningreferentienummer geplaatst van de tekening waarnaar wordt verwezen, in letterhoogte 2,5 mm. 
*  Indien wordt verwezen naar een detail op hetzelfde blad, wordt in plaats van het tekeningreferentienummer een liggend streepje (koppelteken) geplaatst. 


<figure>
<img src="../../media/detail.jpg" alt="Grafische weergave van Verwijzing naar een detail: ">
<figcaption>Verwijzing naar een detail</caption>
</figure>

### Verwijzing naar een wijziging
*  Het verwijzen naar een wijziging (‘aanpijlen’ van een wijziging) is niet verplicht in de NLCS, maar als voor een verwijzing wordt gekozen, geldt het gestelde onder lid *  
*  Een verwijzing naar een wijziging wordt aangegeven met een wijzigingspijl. Deze bestaat uit een pijl met een ingeschreven wijzigingsletter of cijfer. Dezelfde letter of hetzelfde getal MOET worden opgenomen in het wijzigingsblok. De (geplotte) teksthoogte bedraagt 7.0 mm. 
Voorbeeld aanbevolen symbool: 


<figure>
<img src="../../media/wijziging.jpg" alt="Grafische weergave van Verwijzing naar een wijziging: ">
<figcaption>Verwijzing naar een wijziging</caption>
</figure>

## Maatvoering


### Algemeen
<ul><li>Wat betreft maatvoering worden eisen gesteld aan de nauwkeurigheid en aan maataanduidingen (maatvoeringstijlen).
<li>Wat betreft maataanduidingen wordt onderscheid gemaakt in:
<ul><li>maataanduiding van rechte delen;
<li>maataanduiding van cirkels/bogen (lengtemaat);
<li>maataanduiding van cirkels/bogen (diameter/straal);
<li>maataanduidingen van hoeken;
<li>plaatsing en lettertype van bemating;
<li>aanduiding van peilmaten;
<li>aanduiding van metrering;
<li>aanduiding van alignementen;
<li>aanduiding van coördinaten.</ul>
<li>Maatvoeringen MOETEN een verschillende kleur en lijndikte krijgen, afhankelijk van de gebruikte teksthoogte.
</ul>


<figure>
<img src="../../media/maatvoering-voorbeeld.PNG" alt="Grafische weergave van Verwijzing naar een wijziging: ">
<figcaption>
Maatvoeringen krijgen een verschillende kleur en lijndikte, afhankelijk van de gebruikte teksthoogte</caption>
</figure>


### Nauwkeurigheid
*  Bij het gebruik van een tekening MOETEN altijd de geschreven maten worden gebruikt. Opmeten en omrekenen via de schaal is niet toegestaan.
*  De punt (.) wordt gebruikt als decimaalteken. Onderbouwing: Dit wijkt af van ISO-normen, maar sluit aan op de CAD pakketten waarvoor deze standaard is gemaakt. 
*  Er wordt geen gebruik gemaakt van een scheidingsteken voor duizendtallen, ook weer in aansluiting op de gebruikte CAD-pakketten.
*  De nauwkeurigheid van de aangegeven maten is afhankelijk van de eenheid:

<table class="tabel3">
  <caption>Eenheid van maatvoering</caption>
  <tr>
    <th>Type bemating</th>
    <th>Eenheid</th>
    <th>Aantal significante cijfers achter het decimaalteken</th>
    <th>Voorbeelden</th>
  </tr>
  <tr>
    <td >Lineair</td>
    <td>Millimeters (mm)</td>
    <td>0</td>
    <td>1260</td>
  </tr>
  <tr>
    <td>Meters (m)</td>
    <td>0, 1, 2 of 3 *</td>
    <td>110.23<br>1200.334</td>
    <td></td>
  </tr>
  <tr>
    <td >Hoeken</td>
    <td>Graden (360)</td>
    <td>0, 1, 2, 3, 4, 5 of 6 of <a href="#footnote-4">[4]</a></td>
    <td>75.345667°</td>
  </tr>
  <tr>
      <td >Hoeken</td>
    <td>Graden (400)</td>
    <td>0, 1, 2, 3, 4, 5 of 6 *</td>
    <td>86.566554 g</td>
  </tr>
  <tr>
    <td>Hoogtematen (peilmaten)</td>
    <td>Meters (m) t.ov N.A.P.</td>
    <td>0, 1, 2 of 3 *</td>
    <td>+11.500<br>-1.350</td>
  </tr>
  <tr>
    <td>Metrering</td>
    <td>Meters (m)</td>
    <td>3</td>
    <td>110.334</td>
  </tr>
  <tr>
    <td>Alignementen-horizontaal</td>
    <td>Meters (m)</td>
    <td>0, 1, 2 of 3 *</td>
    <td>Rh=10000<br>Rh=</td>
  </tr>
  <tr>
    <td>Alignementen-verticaal</td>
    <td>Meters (m)</td>
    <td>0, 1, 2 of 3 *</td>
    <td>Rv=5000<br>Rv=500</td>
  </tr>
  <tr>
    <td>Coördinaten</td>
    <td>Meters (m)</td>
    <td>3</td>
    <td>x=123456.000<br>y=987654.000</td>
  </tr>
</table>

<p id="footnote-4">[4] De nauwkeurigheid is afhankelijk van de gemaakte (project) afspraken. </p>

### Maataanduiding van rechte delen
*  Maten van rechte delen MOETEN met één van de onderstaande drie methoden worden aangegeven. Binnen een project dient consequent dezelfde methode te worden gebruikt. 


<figure>
<img src="../../media/maataanduidingrechtedelen1.jpg" alt="Grafische weergave van De maat aangeven met een maatlijn met haaks daarop twee hulplijnen ">
<figcaption>De maat aangeven met een maatlijn met haaks daarop twee hulplijnen. De maatlijn en de hulplijn doortrekken tot 2 mm voorbij het snijpunt. Op het snijpunt een (open)bolletje (“dot”) van 1 mm  plaatsen. De afstand tussen een hulplijn en het model is vrij te bepalen. Alle lijnen hebben een dikte van 0,18 mm</caption>
</figure>



  <figure>
<img src="../../media/maataanduidingrechtedelen2.jpg" alt="Grafische weergave van De maataanduiding aangeven met een maatlijn met haaks daarop twee hulplijnen">
<figcaption>De maataanduiding aangeven met een maatlijn met haaks daarop twee hulplijnen. De maatlijn en de hulplijn doortrekken tot 2 mm voorbij het snijpunt. Op het snijpunt een lijntje van 2 mm (een ‘schrap’ of ‘tick’), onder 50 g / 45° plaatsen. De afstand tussen een hulplijn en het model bedraagt is vrij te bepalen  Alle lijnen hebben een dikte van 0,18 mm</caption>
</figure>

<figure>
<img src="../../media/maataanduidingrechtedelen3.png" alt="Grafische weergave van De maat aangeven met een maatlijn met haaks daarop twee hulplijnen ">
<figcaption>De maataanduiding aangeven met een maatlijn met haaks daarop twee hulplijnen. De hulplijn doortrekken tot 2 mm voorbij het snijpunt. Op het snijpunt een gesloten pijlpunt van 2.5 mm plaatsen. De afstand tussen een hulplijn en het model is vrij te bepalen. Alle lijnen hebben een dikte van 0,18 mm.</caption>
</figure>

## Maataanduidingen van cirkels/bogen (lengtemaat)

* De maataanduiding van de booglengte MOET worden aangegeven met een maatlijn evenwijdig aan de boog - bij voorkeur buiten de afbeelding - met haaks daarop twee hulplijnen. De hulplijn doortrekken tot 2 mm voorbij het snijpunt. Op het snijpunt wordt een pijlpunt geplaatst van 2.5 mm. De afstand tussen een hulplijn en het model bedraagt 2 mm. Alle lijnen hebben een dikte van 0,18 mm. 


<figure>
<img src="../../media/circelsbogen1.png" alt="Grafische weergave van voorbeeld Maataanduidingen van cirkels/bogen (lengtemaat)">
<figcaption>Voorbeeld Maataanduidingen van cirkels/bogen (lengtemaat)</caption>
</figure>

*  Het MOET duidelijk zijn voor welke boog de maataanduiding geldt. Dit kan bijvoorbeeld met een pijl die loodrecht op de maatlijn staat en die de boog aanwijst waarvoor de maataanduiding geldt (zie het voorbeeld). 
Een andere mogelijkheid is om de maat van de straal van de betreffende cirkel aan te geven met behulp van een straallijn ([zie hier](#aanduiding-van-cirkels-bogen-diameter-straal)) en bij de maataanduiding van de cirkelboog aan te geven dat deze de boog betreft, waarvoor de straal is aangegeven.

### Aanduiding van cirkels/bogen (diameter/straal)
*  De maataanduiding van de straal van een cirkel MOET worden aangegeven met een maatlijn vanuit het middelpunt en een pijlpunt rakend aan de cirkel. De maataanduiding van de diameter van een cirkel MOET worden aangegeven met een maatlijn door het middelpunt en twee pijlpunten   rakend aan de cirkel. Indien, bij een kleine straal of diameter, de ruimte voor de pijlpunt(en) en de getalswaarde ontbreekt, mogen deze ook aan buitenzijde van de cirkel of boog worden geplaatst. De getalswaarde bij een diameter MOET worden voorzien van het symbool “ Ø “. De getalswaarde bij een straal MOET worden voorzien van het symbool: “ R= “. 


<figure>
<img src="../../media/circelsbogen2.jpg" alt="Grafische weergave van voorbeeld Aanduiding van cirkels/bogen (diameter/straal)">
<figcaption>Voorbeeld Aanduiding van cirkels/bogen (diameter/straal)</caption>
</figure>


### Maataanduidingen van hoeken
1. De maataanduiding van een hoek wordt aangeven met een boog voorzien van 2 pijlpunten   van 2.5 mm. Alle lijnen hebben een dikte van 0,18 mm. De getalswaarde van de hoek MOET worden aangeven in het 360 gradenstelsel (voor constructies en in infraprojecten) of het 400 gradenstelsel (in landmeetkundig werk). De getalswaarde van de hoek MOET worden aangevuld met “o”, respectievelijk "g". Indien, bij een kleine hoek, de ruimte voor de pijlpunten en de getalswaarde ontbreekt, mogen deze ook aan buitenzijde van de hoek worden geplaatst. Naloopnullen mogen worden weggelaten. 
Voorbeelden: 


<figure>
<img src="../../media/circelsbogen3.jpg" alt="Grafische weergave van voorbeeld Maataanduidingen van hoeken">
<figcaption>Voorbeeld Maataanduidingen van hoeken</caption>
</figure>

<figure>
<img src="../../media/circelsbogen4.jpg" alt="Grafische weergave van voorbeeld Maataanduidingen van hoeken">
<figcaption>Voorbeeld Maataanduidingen van hoeken</caption>
</figure>

### Plaatsing van bemating
* Waar mogelijk MOET de getalswaarde van de maat van een recht deel of boog/cirkel gecentreerd op de maatlijn worden geplaatst. 
* De getalswaarde MOET 1 mm boven de maatlijn worden geplaatst. 
* Een maat MOET van links naar rechts of van onder naar boven leesbaar zijn. 


### Hoogtematen
<dfn>Peil</dfn>: Bij een punt in de tekening aangegeven hoogte ten opzichte van N.A.P. of een ander afgesproken peil.

* Hoogtematen boven een referentiepeil MOETEN worden aangeven met een plusteken (+) en beneden een referentiepeil met een minteken (-) voor de getalswaarde. 
* Hoogtematen MOETEN worden aangeven in meters of in millimeters ten opzichte van N.A.P. of ten opzichte van een afgesproken peil. 
* De vorm van de hoogteaanduiding is vrij, mits deze vorm consequent wordt gebruikt. In de onderstaande figuur zijn verschillende voorbeelden gegeven. 
* De verwijzingslijn met tekst wordt getekend d.m.v. een lijn met een lengte afhankelijk van de bijgeplaatste tekst met de tekst boven de verwijzingslijn. 
* Bestaande maten MOETEN in cursief lettertype worden weergegeven, 
* Nieuwe maten MOETEN in recht lettertype worden weergegeven. 


Voorbeelden:

<figure>
<img src="../../media/hoogtematen1.jpg" alt="Grafische weergave van voorbeeld hoogtematen">
<figcaption>Voorbeeld hoogtematen</caption>
</figure>


<figure>
<img src="../../media/hoogtematen2.jpg" alt="Grafische weergave van voorbeeld hoogtematen">
<figcaption>Voorbeeld hoogtematen</caption>
</figure>

### Metrering
* De metrering in een specifiek punt MOET worden aangegeven met behulp van een lijn met tekst. 
* Het snijpunt tussen deze lijn en de as van het object (bijvoorbeeld de weg) MOET de locatie van het betreffende punt weergeven. 
* De lijn MOET in het betreffende punt loodrecht staan op de as van het object, waarop de metrering betrekking heeft. 
* De lengte van de lijn MOET passen bij de bijgeplaatste tekst. 


<figure>
<img src="../../media/metrering.jpg" alt="Grafische weergave van voorbeeld Metrering">
<figcaption>Voorbeeld Metrering</caption>
</figure>



### Alignementen

#### Horizontal
* Het horizontale alignement MOET worden aangegeven met de stralen en toegepaste A-waarde indien een overgangsboog is gehanteerd. 
* Hiervoor MOET een rechte aanhaallijn worden gebruikt. 
* De bijgeplaatste tekst MOET boven of onder de aanhaallijn worden geplaatst. 
* De straal wordt voorafgegaan door Rh= en de A waarde door A=.



<figure>
<img src="../../media/alignementen.png" alt="Grafische weergave van voorbeeld alignementen">
<figcaption>Voorbeeld alignementen</caption>
</figure>

#### Verticaal

*  Het verticale alignement MOET worden aangegeven met de straal en lengte van de top- en dalbogen en met de metrering en hoogte van de tangent en knikpunten. 
* De straal en lengte van de boog MOETEN worden aangegeven boven een horizontale lijn die aan weerskanten via twee verticale uithaallijnen naar het begin en einde van de boogeinden lopen. 
* De straal MOET een voorlooptekst "Rv=", de lengte "L=" en de hoogte "H=" hebben.
* Boven het midden van de rechten MOET een hellingpercentage worden geplaatst met een voorlooptekst "Helling=" en een percentage teken aan het eind. 


<figure>
<img src="../../media/alignementen2.png" alt="Grafische weergave van voorbeeld alignementen">
<figcaption>Voorbeeld alignementen</caption>
</figure>


### Benaming van maatvoeringsstijlen 
*  De benaming van maatvoeringsstijlen MOETEN als volgt zijn opgebouwd: NLCS-[EENHEID SCHAAL]-TEKSTHOOGTE_[CURSIEF]-MAATVOERINGSYMBOOL[_AANHAALLIJNEN][_BACKGROUNDMASK][_AANTAL DECIMALEN LINEAR][_AANTAL DECIMALEN HOEK] 

| Onderdeel naam                  | Toelichting                                                                                                           |
|----------------------------|-----------------------------------------------------------------------------------------------------------------------|
| NLCS-                      | Veld MOET voorkomen. Waarde alstijd NLCS-                                                                                                               |
| [EENHEID SCHAAL]-         | Veld MOET voorkomen. Waarde altijd meeteenheid en schaal  minus 1:                                                                                                   |
| TEKSTHOOGTE                | Veld MOET voorkomen. Waarde altijd Txx, waarbij xx de teksthoogte in mm is                                                                                |
| [_CURSIEF]                | Indien van toepassing MOET de waarde _CURSIEF zijn ingevoegd                                                                                |
| -MAATVOERINGSYMBOOL       | Veld MOET voorkomen. De waarde MOET een van de volgende zijn: PIJL (Arrow), SCHRAP (Oblique), BOL (Dot), OPENBOL (DotBlank).         |
| [_AANHAALLIJNEN]          | Indien van toepassing MOET de waarde _A zijn ingevoegd                                                                       |
| [_BACKGROUNDMASK]         | Indien van toepassing MOET de waarde _BG zijn ingevoegd                                                                                           |
| [_AANTAL DECIMALEN LINEAR] | Indien van toepassing MOET de waarde Lx zijn ingevoegd  met x het aantal decimalen                                                                                      |
| [_AANTAL DECIMALEN HOEK]   | Indien van toepassing MOET de waarde Hx zijn ingevoegd met x het aantal decimalen                                                                                           |


<table class="tabel3" title="voorbeelden benaming van maatvoeringsstijlen">
  <tr>
    <th>Stijl</th>
    <th>Beschrijving</th>
  </tr>
  <tr>
    <td>NLCS-M100-T25-PIJL</td>
    <td>NLCS maatvoeringstijl in meters, schaal 1:100, teksthoogte 2.5, pijl als symbool;</td>
  </tr>
   <tr>
    <td>NLCS-M100-T25-PIJL_BG</td>
    <td>NLCS maatvoeringstijl in meters, schaal 1:100, teksthoogte 2.5, pijl als symbool; met backgroundmask</td>
  </tr>
  <tr>
    <td>NLCS-MM20-T25_CURSIEF_BOL</td>
    <td>NLCS maatvoeringstijl in millimeters, schaal 1:20, teksthoogte 2.5, tekst cursief, bol als symbool;</td>
  </tr>
  <tr>
    <td>NLCS-M500-T25-OPENBOL</td>
    <td>NLCS maatvoeringstijl voor de toepassing van coördinaten: in meters, schaal 1:500, teksthoogte 2.5, open bol als symbool;</td>
  </tr>
  <tr>
    <td>NLCS-M500-T18-SCHRAP</td>
    <td>NLCS maatvoeringstijl in meters, schaal 1:500, teksthoogte 1.8, schrap als symbool;</td>
  </tr>
  <tr>
    <td>NLCS-ANNOTATIEF-T25-PIJL</td>
    <td>NLCS maatvoeringstijl met teksthoogte 2.5, pijl als symbool, annotatief; in dit geval is de eenheid in de naam niet van belang vanwege de annotatieve schaal;</td>
  </tr>
  <tr>
    <td>NLCS-M100-T25-PIJL-L2_H1</td>
    <td>NLCS maatvoeringstijl in meters, schaal 1:100, teksthoogte 2.5, pijl als symbool, zonder aanhaallijnen, 2 decimalen voor lineaire maten, 1 decimaal voor hoeken;</td>
  </tr>
  <tr>
    <td>NLCS-M500_T25-OPENBOL_L2_H1</td>
    <td>NLCS maatvoeringstijl voor de toepassing van coördinaten: in meters, schaal 1:500, teksthoogte 2.5, open bol als symbool, zonder aanhaallijnen, 2 decimalen voor lineaire maten, 1 decimaal voor hoeken;</td>
  </tr>
  <tr>
    <td>NLCS-MM20-T25_CURSIEF-BOL_A_L2_H2</td>
    <td>NLCS maatvoeringstijl in millimeters, schaal 1:20, teksthoogte 2.5, tekst cursief, bol als symbool, met aanhaallijnen, 2 decimalen voor lineaire maten, 2 decimalen voor hoeken.</td>
  </tr>
</table>

## Teksten op tekeningen
*  Onder tekst wordt verstaan: een combinatie van letters, cijfers en tekens, zoals titels, bijschriften, maataanduidingen, enzovoort.

### Lettertype

*  Alle teksten met betrekking tot het ontwerp MOETEN op tekening worden uitgevoerd op basis van de fontstijl NLCS-ISO, volgens NEN-EN-ISO 3098-2:2000 (Latijns alfabet, cijfers en tekens) en 
NEN-EN-ISO 3098-4:2000 (diakrieten en speciale tekens voor het Latijnse alfabet). Hiervoor is het bestand NLCS-ISO.ttf beschikbaar.


Voorbeeld:

<figure>
<img src="../../media/font.PNG" alt="Grafische weergave van voorbeeld Font">
<figcaption>Voorbeeld Font</caption>
</figure>

*  Andere fontstijlen mogen alleen worden toegepast in situaties waar geen sprake is van bijschriften van technische aard. Denk bijvoorbeeld aan tekeninghoofden en presentatietekeningen of aan teksten binnen een model, zoals teksten op ANWB-borden. Voor teksten en cijfers op de RVV verkeersborden is de fontstijl NLCS-RVV beschikbaar (bestand NLCS-RVV.ttf).

### Teksthoogte en lijndikte
*  Voor de afmetingen van teksten gelden eisen t.a.v. de hoogte en de lijndikte. De volgende hoogtes en lijndiktes MOETEN worden toegepast:

<table class="tabel3">
  <tr>
    <th>Kenmerk</th>
    <th colspan="5">Afmetingen in mm</th>
  </tr>
  <tr>
    <td>Hoogte van hoofdletters en cijfers</td>
    <th>1.8</th>
    <th>2.5</th>
    <th>3.5</th>
    <th>5.0</th>
    <th>7.0</th>
  </tr>
  <tr>
    <td>Lijndikte</td>
    <td>0.18</td>
    <td>0.25</td>
    <td>0.35</td>
    <td>0.5</td>
    <td>0.7</td>
  </tr>
</table>

### 	Aanbevelingen voor tekstgebruik en -hoogte

<table class="tabel3">
  <tr>
    <th>Aard van de tekst</th>
    <th>Hoogte (mm)</th>
    <th>Hoofdletters of kleine letters</th>
    <th>Opmerking</th>
    <th>Voorbeeld (niet op schaal)</th>
  </tr>
  <tr>
    <td>Onderschriften en titels</td>
    <td>5.0</td>
    <td>Hoofd- of kleine letters</td>
    <td>Onderstreept</td>
    <td><head>
    <style>
        /* CSS-stijl om tekst te onderstrepen en een hoogte van 5 in te stellen */
        .onderstreept-tekst {
            text-decoration: underline; /* Hiermee wordt de tekst onderstreept */
            line-height: 5; /* Hiermee wordt de hoogte van de tekst ingesteld op 5 (kan ook in pixels of andere eenheden zijn) */
        }
    </style>
</head>
<body>
    <!-- HTML-element met de class "onderstreept-tekst" -->
    <p class="onderstreept-tekst">DOORSNEDE A-A</p>
</body></td>
  </tr>
  <tr>
    <td>Schaalaanduiding</td>
    <td>2.5</td>
    <td>Hoofd- of kleine letters</td>
    <td>Direct onder of naast de modeltitel</td>
    <td><head>
    <style>
        /* CSS-stijl om tekst te onderstrepen en een hoogte van 5 in te stellen */
        .schaalaanduiding {
            line-height: 2,5; /* Hiermee wordt de hoogte van de tekst ingesteld op 5 (kan ook in pixels of andere eenheden zijn) */
        }
    </style>
</head>
<body>
    <!-- HTML-element met de class "onderstreept-tekst" -->
    <p class="schaalaanduiding">SCHAAL 1:100</p>
</body></td>
  </tr>
  <tr>
    <td>Geografische aanduidingen (plaatsnamen, wijknamen, poldernamen, riviernamen etc.)</td>
    <td>Vrij te bepalen op basis van leesbaarheid tekening</td>
    <td>Kleine letters, beginnend met een hoofdletter</td>
    <td></td>
    <td>Nootdorp</td>
  </tr>
  <tr>
    <td>N.A.P.-aanduiding</td>
    <td>Vrij te bepalen op basis van leesbaarheid tekening</td>
    <td>Hoofdletters</td>
    <td></td>
    <td><head>
    <style>
        /* CSS-stijl om tekst te onderstrepen en een hoogte van 5 in te stellen */
        .drieeneenhalf {
            line-height: 3,5; /* Hiermee wordt de hoogte van de tekst ingesteld op 5 (kan ook in pixels of andere eenheden zijn) */
        }
    </style>
</head>
<body>
    <!-- HTML-element met de class "onderstreept-tekst" -->
    <p class="schaalaanduiding">N.A.P.</p>
</body></td>
  </tr>
  <tr>
    <td>Aanduiding chemische stoffen</td>
    <td>Vrij te bepalen op basis van leesbaarheid tekening</td>
    <td>Hoofdletters zonder puntjes</td>
    <td></td>
    <td> <p class="drieeneenhalf">PVC</p></td>
  </tr>
  <tr>
    <td>Asnamen</td>
    <td>2.5</td>
    <td>Hoofdletters</td>
    <td></td>
    <td> <p class="schaalaanduiding">ALM A6</p></td>
  </tr>
  <tr>
    <td>rd-coördinaten</td>
    <td>2.5</td>
    <td>Cijfers</td>
    <td></td>
    <td></td>
  </tr>
  <tr>
    <td>Bijschriften t.a.v. nieuwe situatie</td>
    <td>2.5</td>
    <td>Kleine letters, eventueel beginnend met een hoofdletter</td>
    <td></td>
    <td><p class="schaalaanduiding">Asfaltverharding</p></td>
  </tr>
  <tr>
    <td>Bijschriften t.a.v. bestaande situatie</td>
    <td>1.8</td>
    <td>Kleine letters, cursief</td>
    <td></td>
    <td><head>
    <style>
        /* CSS-stijl om tekst te onderstrepen en een hoogte van 5 in te stellen */
        .eenpuntacht {
            line-height: 1,8; /* Hiermee wordt de hoogte van de tekst ingesteld op 5 (kan ook in pixels of andere eenheden zijn) */
        }
    </style>
</head>
<body>
    <!-- HTML-element met de class "onderstreept-tekst" -->
    <p class="eenpuntacht">Bestaande band</p>
</body></td>
  </tr>
</table>

* Afkortingen op tekening die niet zijn genormeerd, MOETEN in de verklaring worden verklaard.

###	Positioneren van de tekst
* Teksten MOETEN zodanig worden geplaatst, dat ze van links naar rechts en/of van onder naar boven te lezen zijn.

<figure>
<img src="../../media/positionerenvantekst.png" alt="Grafische weergave van positionering van tekst in verschillende richtingen op de tekening">
<figcaption>Positionering van tekst in verschillende richtingen op de tekening</caption>
</figure>

* In geval van aanduidingen van profielen in een tracé of alignement is het logisch om de tekst haaks op de richting van het alignement te plaatsen, zie ook de figuur in [deze paragraaf](#verwijzing-naar-een-doorsnede)


###	Onderschriften en schaalaanduidingen
* De afbeeldingen (tekenobjecten) op een tekeningen MOETEN worden voorzien van een onderschrift en een schaalaanduiding. Onderschriften en schaalaanduidingen MOETEN zoveel mogelijk links onder het onderdeel worden geplaatst waarop ze betrekking hebben.
* De schaalaanduiding MOET achter of onder het onderschrift worden geplaatst. Indien op een tekening één schaal wordt gebruikt, kan worden volstaan met de vermelding van de schaal in het titelblok.
Voorbeelden:

<figure>
<img src="../../media/onderschriften.png" alt="Grafische weergave van Onderschriften en schaalaanduidingen op de tekening">
<figcaption>Onderschriften en schaalaanduidingen op de tekening</caption>
</figure>

* Tevens kan in het onderschrift van een doorsnede worden aangegeven op welk blad de corresponderende doorsnedeverwijzing is te vinden, met een bladaanduiding zoals hieronder aangegeven.

<figure>
<img src="../../media/doorsnede.png" alt="Grafische weergave van Doorsnedeverwijzing op de tekening" width = 50%>
<figcaption>Doorsnedeverwijzing op de tekening</caption>
</figure>


### Bijschriften en aanpijlingen
* Bijschriften MOETEN horizontaal worden weergegeven. Als daarvoor geen ruimte is, bijvoorbeeld wanneer de tekst door de lijnen van de tekening zou MOETEN worden geschreven, is het bij uitzondering toegestaan om tekst evenwijdig aan de zijden van een afbeelding aan te geven.
* De verwijzingslijn met tekst wordt getekend d.m.v. een lijn met een lengte afhankelijk van de bijgeplaatste tekst of de positie van de tekst op het tekenblad. De tekst wordt in hoofdletters boven de verwijzingslijn geplaatst conform NEN-ISO 128-22:1999.
* Bijschriften mogen niet door lijnen van de tekening worden geschreven, en worden bij voorkeur aangehaald onder een hoek van 60˚. 
* De opbouw van een aanpijlingen verschilt sterk tussen verschillende softwarepakketten. Een aanpijling MOET element L** krijgen zodat deze laag bij de uitwisseling tussen beide pakketten kan worden herkend als 'problematisch'. 

<figure>
<img src="../../media/aanhaallijnen.jpg" alt="Grafische weergave van Aanhaallijnen op de tekening">
<figcaption>Aanhaallijnen op de tekening</caption>
</figure>

* Aanhaallijnen die een lijn op een tekening aanwijzen, MOETEN bij voorkeur worden voorzien van een gesloten pijlpunt van 2.5 mm. Voor de aanduiding van een vlak MOET bij voorkeur een aanhaallijn met een bolletje met een diameter van 1 mm worden gebruikt. 
* Wanneer diverse kabels naast elkaar worden gepland, mag dit als ‘wenstracé’ worden aangegeven met één lijn en één aanpijling, waarbij een lijst van kabels wordt vermeld. Aanpijling en lijst MOETEN worden weergegeven als in onderstaand voorbeeld.


<figure>
<img src="../../media/aanpijling.png" alt="Grafische weergave van aanhaallijn met aanduiding van vlak op de tekening">
<figcaption>Aanhaallijn met aanduiding van vlak op de tekening</caption>
</figure>

### Benaming tekststijlen 
* De benaming van maatvoeringsstijlen MOETEN als volgt zijn opgebouwd: NLCS-[LETTERTYPE]-[EENHEID SCHAAL]-TEKSTHOOGTE[_CURSIEF][_BACKGROUNDMASK]

| Onderdeel naam                  | Toelichting                                                                                                           |
|----------------------------|-----------------------------------------------------------------------------------------------------------------------|
| NLCS-                      | Veld MOET voorkomen. Waarde alstijd NLCS-                                                                                                               |
| [LETTERTYPE]-         | Veld MOET voorkomen. In de NLCS komen 2 lettertypes voor, NLCS-RVV voor verkeersborden en NLCS-ISO voor alle andere teksten.                                                                           |
| TEKSTHOOGTE                | Veld MOET voorkomen. Waarde altijd Txx, waarbij xx de teksthoogte in mm is                                                                                |
| [_CURSIEF]                | Indien van toepassing MOET de waarde _CURSIEF zijn ingevoegd                                                                                |
| [_BACKGROUNDMASK]         | Indien van toepassing MOET de waarde _BG zijn ingevoegd                                                                                           |


Voorbeelden:
| Stijl                | Beschrijving                                            |
|----------------------|--------------------------------------------------------|
| NLCS-ISO             | NLCS tekststijl zonder extra aanduidingen.             |
| NLCS-ISO-M100_T35    | NLCS tekststijl in meters, schaal 1:100, teksthoogte 3.5.         |
| NLCS-ISO-MM20-T18_CURSIEF | NLCS tekststijl in millimeters, schaal 1:20, teksthoogte 1.8, tekst cursief |
| NLCS-ISO-MM20-T18_CURSIEF_BG | NLCS tekststijl in millimeters, schaal 1:20, teksthoogte 1.8, tekst cursief met backgroundmask |
| NLCS-ISO-ANNOTATIEF-T25   | NLCS tekststijl met annotatieve schaal, teksthoogte 2.5         |

Zie [hier](#benaming-van-maatvoeringsstijlen) Voor de benaming van multileaderstijlen.

## Oriëntatieaanduidingen
* Op terreinmodellen MOET de oriëntatie ten opzichte van de rd-coördinaten worden aangeven met een grid van ruitkruisjes. 
* Het ruitkruisje MOET volgens onderstaande vorm worden getekend. 

<figure>
<img src="../../media/ruitkruisjecompas.png" alt="Grafische weergave van ruitkruisje">
<figcaption>Ruitkruisje</caption>
</figure>


<figure>
<img src="../../media/voorbeeldtekeniggruitkruisje.png" alt="Grafische weergave van tekening met Noordpijl en ruitkruisjes">
<figcaption>Voorbeeld van tekening met Noordpijl en ruitkruisjes:</caption>
</figure>


* De Noordpijl en ruitkruisjes in het bovenstaande voorbeeld zijn ‘schaalonafhankelijke symbolen’. Deze symbolen hebben op een afgedrukte tekening altijd dezelfde afmetingen, onafhankelijk van de voor de tekening gehanteerde schaal. 
