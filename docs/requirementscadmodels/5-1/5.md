# Coderingssystematiek / lagenstructuur 


## Structuur
1. De basis voor de ordening van informatie in digitale CAD modellen (lagenstructuur) wordt gevormd door een coderingssystematiek. Laagnamen worden opgebouwd uit deelcodes, afkomstig uit verschillende, gestandaardiseerde tabellen in een vaste volgorde. Er zijn tabellen voor (in de voorgestelde volgorde):

<figure>
<img src="./h/media/laagopbouwnlcs.PNG" alt="Grafische weergave van laagopbouw NLCS: (ordening) STATUS- DISCIPLINE– HOOFDGROEP– (objecten) OBJECT _ [SUBOBJECT 01] _ [SUBOBJECT 02] _ [SUBOBJECT 03] _ [SUBOBJECT 04]_[SUBOBJECT 05] – [BEWERKING] – (tekeneigenschappen) ELEMENT–[SCHAAL]">
<figcaption>Laagopbouw NLCS</caption>
</figure>

2. De coderingssystematiek valt in drie delen uiteen, zoals hierboven in grijs is aangegeven: een deel ‘ordening’, een deel ‘objecten’ en een deel ‘tekeneigenschappen’.
3. OBJECTEN kunnen tot maximaal vijf niveaus worden gespecialiseerd in SUBOBJECTEN (“harmonicamodel”). 
4. De verschillende onderdelen van de codering worden gescheiden door een liggend streepje: “ – “. 
5. OBJECT en SUBOBJECT(en) worden van elkaar gescheiden door een underscore: “ _ “. 
6. De tussen rechte haken geplaatste elementen van de codering zijn optioneel.
7. Tekst en bemating kunnen op elk niveau voorkomen (achter HOOFDGROEP, achter OBJECT, achter SUBOBJECT enzovoort), maar staan default achter HOOFDGROEP.
8. Het is toegestaan om per HOOFDGROEP eigen laagnamen aan te maken tot zes niveaus diep (van OBJECT t/m SUBOBJECT 05). CAD-applicaties die NLCS ondersteunen, moeten zijn voorzien van een controletool die onder andere moet rapporteren welke eigen laagnamen in een model zijn aangemaakt en of deze voldoet aan de standaard. 


### STATUS

1. De onderstaande tabel geeft weer welke statussen er zijn en hoe deze gebruikt mogen worden op verschillende soorten tekeningen.  


<table class="tabel3">
    <caption>De statussen in NLCS</caption>
    <tr>
        <th>Afkorting</th>
        <th>Status</th>
        <th>Definitie</th>
        <th>Komt voor op tekening bestaande situatie</th>
        <th>Komt voor op ontwerptekening</th>
        <th>Komt voor op revisietekening</th>
    </tr>
        <tr>
        <td>B</td>
        <td>Bestaande situatie</td>
        <td>Het object in de (bestaande) situatie waarin men het aantreft bij het starten van het werk (op een bestaande situatie en ontwerptekening) of een object dat niet is gewijzigd aan het einde van het werk (op een revisietekening).</td>
        <td>Ja</td>
        <td>Ja</td>
        <td>Ja</td>
    </tr>
    <tr>
        <td>N</td>
        <td>Nieuwe situatie</td>
        <td>Het object is in het ontwerp geheel nieuw toegevoegd, of een bestaand object moet een bewerking ondergaan, zoals verplaatsing, reiniging of onderhoud</td>
        <td>Nee</td>
        <td>Ja</td>
        <th>Ja</td>
    </tr>
        <tr>
        <td>R</td>
        <td>Revisie</td>
        <td>Het object op de ingemeten locatie nadat het werk is uitgevoerd</td>
        <td>Nee</td>
        <td>Nee</td>
        <td>Ja</td>
    </tr>
    <tr>
        <td>V</td>
        <td>Te verwijderen situatie</td>
        <td>Het object moet verwijderd worden tijdens het werk (ontwerptekening) of is verwijderd (revisietekening)</td>
        <td>Nee</td>
        <td>Ja</td>
        <td>Ja</td>
    </tr>
    <tr>
        <td>T</td>
        <td>Tijdelijke situatie</td>
        <td>Het object wordt nieuw geplaatst, maar tijdelijk, gaat tijdens het werk weer weg.</td>
        <td>Nee</td>
        <td>Ja</td>
        <td>Nee</td>
    </tr>
    <tr>
        <td>X</td>
        <td>STATUS is niet van toepassing</td>
        <td>Status X is bedoeld voor elementen zoals legenda, tekeninghoofd, noordpijl. Die hebben geen status/situatie in het werk. Status “X” MOET altijd worden gecombineerd met de discipline “XX”.</td>
        <td>Ja</td>
        <td>Ja</td>
        <td>Ja</td>
    </tr>
</table>

<aside class="note" title="Voorbeelden toepassing statussen">
Bij een werkvoorbereiding met de faseringen: voorbelasting, bouwrijp maken, woonrijp maken.
<br>Voorbelasting: status tijdelijk T = nieuw, maar tijdelijk, gaat in het werk weer weg.
<br>Bouwrijp maken: De bouwwegen en dergelijke krijgen de status T.
<br>Woonrijp maken: De riolering en nieuwe wegen krijgen de status N = nieuw op de ontwerptekening, en R op de revisietekening
</aside>


2. De STATUS kan, indien nodig, worden voorzien van een SUBSTATUS in de vorm van een getal 
van 01-99. Dit kan bijvoorbeeld worden toegepast als ‘nieuw werk’ gefaseerd wordt uitgevoerd (bijvoorbeeld “N03”) of bij ontwerpaanpassingen (bijvoorbeeld “V06”).
3. Lagen met de STATUS “R” hebben dezelfde eigenschappen als lagen met de STATUS “N”.




### DISCIPLINE

<figure>
<img src="./h/media/laagopbouwnlcs.PNG" alt="Grafische weergave van laagopbouw NLCS: (ordening) STATUS- DISCIPLINE– HOOFDGROEP– (objecten) OBJECT _ [SUBOBJECT 01] _ [SUBOBJECT 02] _ [SUBOBJECT 03] _ [SUBOBJECT 04]_[SUBOBJECT 05] – [BEWERKING] – (tekeneigenschappen) ELEMENT–[SCHAAL]">
<figcaption>Laagopbouw NLCS</caption>
</figure>

1. De DISCIPLINE geeft het vakgebied aan waarop het model betrekking heeft en vormt voor de gebruiker een mogelijkheid voor de ordening of filtering van informatie in een CAD model.
2. NLCS schrijft niet voor welke objecten of hoofdgroepen binnen een discipline vallen. 
3. De DISCIPLINES die in NLCS zijn opgenomen, zijn weergegeven in onderstaande tabel.
4. De DISCIPLINE “XX” mag alleen worden toegepast in combinatie met de hoofdgroep “AL”.

De disciplines in NLCS worden gepubliceerd in de database, en als output in een [tabel](https://github.com/nl-digigo/NLCS/tree/main/tabellen/actueel)

<aside class="note" title="Gebruik disciplines afhankelijk van organisatie-specifieke afspraken">
De disciplines worden door verschillende organisaties op verschillende wijze gebruikt: 
<ol><li>Een interpretatie is aanduiding van de herkomst van de getekende objecten. De discipline is dan de afdeling waar de tekening is opgesteld. 
<li>De ander ziet het als een indeling van soorten objecten en vult dan in bij welke hoofdgroepen welke discipline thuishoort. 
</ol>
</aside>


### HOOFDGROEP

<figure>
<img src="./h/media/laagopbouwnlcs.PNG" alt="Grafische weergave van laagopbouw NLCS: (ordening) STATUS- DISCIPLINE– HOOFDGROEP– (objecten) OBJECT _ [SUBOBJECT 01] _ [SUBOBJECT 02] _ [SUBOBJECT 03] _ [SUBOBJECT 04]_[SUBOBJECT 05] – [BEWERKING] – (tekeneigenschappen) ELEMENT–[SCHAAL]">
<figcaption>Laagopbouw NLCS</caption>
</figure>

1. Een HOOFDGROEP is een logische verzameling OBJECTEN. 
2. De HOOFDGROEPEN die in NLCS worden onderscheiden, worden gepubliceerd als onderdeel van de standaard. De actuele lijst met hoofdgroepen [staat hier](https://github.com/nl-digigo/NLCS/tree/main/tabellen/actueel)
3. Er is een splitsing gemaakt tussen HOOFDGROEPEN die deel uitmaken van de ‘Buitenruimte’ en HOOFDGROEPEN die deel uitmaken van ‘Constructies’. De reden hiervoor is, dat het gaat om twee wezenlijk verschillende categorieën met verschillende gebruiksmogelijkheden voor CAD modellen.
*  bij ‘Buitenruimte’ gaat het om de ordening van objecten in de buitenruimte. CAD modellen worden hier onder andere gebruikt voor het geautomatiseerd bepalen van hoeveelheden en als instructie voor de uitvoering. Om dat mogelijk te maken, moeten veel OBJECTEN van elkaar kunnen worden onderscheiden. Binnen de HOOFDGROEPEN voor de Buitenruimte krijgt daarom ieder te onderscheiden (SUB-)OBJECT in principe een eigen laag;
*  bij ‘Constructies’ gaat het in de eerste plaats om het vastleggen van de vorm van constructies en – in het verlengde daarvan - (de berekening van) sterkte en stijfheid. Voor het geautomatiseerd bepalen van hoeveelheden in constructies is een 2D CAD model ongeschikt; daarvoor is altijd de derde dimensie noodzakelijk. Het toekennen van lagen aan te onderscheiden OBJECTEN binnen een constructie is voor dat doel dan ook niet noodzakelijk. Het betreft bovendien een veelheid van OBJECTEN (tunnels, bruggen, viaducten, sluizen e.d. en al hun samenstellende onderdelen), waarvoor nog geen operationele classificatie beschikbaar is. De HOOFDGROEPEN voor Constructies kennen daarom (vooralsnog) geen lagen voor verschillende (SUB)OBJECTEN, maar wel lagen voor bijvoorbeeld de vorm en de wapening van Constructies en voor het aangeven van aangrenzende Constructies. 
De contouren van Constructies zijn bij de ordening van objecten in de Buitenruimte wel van belang. Het gaat hier om de plaats en de ruimte die constructies innemen in de buitenruimte. 
De plaats en vorm van de poeren van een portaal zijn bijvoorbeeld relevant voor grondwerk, de ligging van kabels en leidingen enzovoort. In NLCS wordt de link tussen Constructies en Buitenruimte gelegd met behulp van de HOOFDGROEP ‘KUNSTWERKEN’. De OBJECTEN in deze HOOFDGROEP hebben met Constructies de contourlijnen gemeen.
4. De HOOFDGROEP “AL” mag alleen worden toegepast in combinatie met de STATUS “X” en DISCIPLINE “XX”.
5. De HOOFDGROEP “ZZ” bevat objecten die voor alle HOOFDGROEPEN voorkomen. De objecten worden op de gewenste HOOFDGROEP geplaatst, HOOFDGROEP “ZZ” wordt niet gebruikt als HOOFDGROEP voor het plaatsen van objecten.  



### OBJECT en SUBOBJECT

<figure>
<img src="./h/media/laagopbouwnlcs.PNG" alt="Grafische weergave van laagopbouw NLCS: (ordening) STATUS- DISCIPLINE– HOOFDGROEP– (objecten) OBJECT _ [SUBOBJECT 01] _ [SUBOBJECT 02] _ [SUBOBJECT 03] _ [SUBOBJECT 04]_[SUBOBJECT 05] – [BEWERKING] – (tekeneigenschappen) ELEMENT–[SCHAAL]">
<figcaption>Laagopbouw NLCS</caption>
</figure>

<ol><li>Een OBJECT kan bestaan uit meerdere SUBOBJECTEN, die op hun beurt weer kunnen bestaan uit meerdere SUBOBJECTEN. 
<li>Een SUBOBJECT is hetzij een decompositie (“een onderdeel”), hetzij een specialisatie (“een soort”) van het bovenliggende OBJECT of SUBOBJECT.
<li>OBJECTEN kunnen volgens het “harmonicamodel” tot maximaal vijf niveaus worden gedecomponeerd en/of gespecialiseerd. Alle vijf decompositie- en/of specialisatieniveaus kunnen, maar hoeven niet te worden gebruikt in een model. Dit is afhankelijk van de aard en het gewenste detailniveau van een CAD bestand of tekening. 
<li>Voor een (SUB)OBJECT kunnen verschillende arceringen of symbolen in de bibliotheek beschikbaar zijn (waaruit een tekenaar er één kiest en plaatst).
<li>De NLCS voorziet per HOOFDGROEP in aparte lagen voor het plaatsen van tekst, maatvoering en ‘hulpgeometrie’ als aanpijlingen, afbreeklijnen, hoogtelijnen, constructielijnen en stramienlijnen. De betreffende standaard lagen zijn verzameld in een separate objectentabel, genaamd VOORALLEHOOFDGROEPEN (code: ZZ). Deze standaard lagen volgen in de laagopbouw – indien van toepassing – direct achter de HOOFDGROEP. Dat maakt het mogelijk om bijvoorbeeld alle tekst of alle hulpgeometrie in een model in één keer ‘uit te schakelen’, wanneer die niet moet worden meegeplot. Naar behoefte kunnen tekstlagen ook achter de (SUB-)OBJECTEN worden geplaatst waarop ze betrekking hebben. Dit heeft niet de voorkeur, omdat dan zeer veel tekstlagen kunnen ontstaan binnen één model, maar kan handig zijn wanneer tekst selectief moet worden geplot.
</ol>


<aside class="note" title="voorbeeld harmonicamodel">
<p>Bij RIOLERING kan het voor een bepaald gebruiksdoel bijvoorbeeld voldoende zijn om aan te geven waar transportleidingen van de vuilwaterafvoer (VWA) liggen. Dat kan dan in de laag:
B-WE-RI-DWA_RIOOLLEIDING-G.
Voor een ander gebruiksdoel kan het noodzakelijk of handig zijn om ook onderscheid te maken in de materialen of zelfs de diameters van de transportleidingen. Dan kunnen lagen worden gebruikt als:
N-WE-RI-DWA_RIOOLLEIDING_PVC-G   	en
N-WE-RI-DWA_RIOOLLEIDING_BETON_300-G.
Door dit “harmonicamodel” kan iedere gebruiker zelf bepalen of hij/zij een OBJECT in meer of minder detail wil tekenen.
</aside>

#### Speciale tekens in namen
<ol><li>De onderscheiding tussen de niveaus van OBJECT en SUBOBJECT bestaat uit een _ (underscore). Daarom mag een _ niet voorkomen in de naam van een OBJECT of SUBOBJECT. Dit om te voorkomen dat posities door software niet juist geïnterpreteerd worden.
<li>De onderscheiding tussen HOOFDGROEP en OBJECT en tussen OBJECT en BEWERKING IS EEN -(liggend streepje). Daarom mag een - niet voorkomen in de naam van een OBJECT of SUBOBJECT. Dit om te voorkomen dat posities door software niet juist geïnterpreteerd worden.
<li>In objectnamen kunnen spaties voorkomen, dit is toegestaan. 
<li> Het gebruik van een aantal speciale karakters is in CAD-systemen technisch niet mogelijk als onderdeel van de laag- of symboolnaam. Deze zijn dan ook niet toegestaan:
<ul><li>“\” en “/” 
<li> De komma: ,. Als decimaalscheidingsteken kan wel de . gebruikt worden. Het gebruik van een komma is in CAD systemen technisch niet mogelijk als onderdeel van een laagnaam. Om deze reden wordt binnen NLCS netbeheer als decimaal scheidingsteken een punt gebruikt wanneer dit onderdeel is van de laagnaam. Een voorbeeld hiervan is de gebruikelijke kabelaanduiding “4 x 6/4 x 2,5Cu” wat binnen de NLCS dan ook “4x6Cu 4x2.5Cu” zal worden.
<li>blokhaken []
<li>Deze lijst is mogelijk niet volledig, check bij het gebruik van speciale tekens in eigen bibliotheken bij de NLCS expertcommissie of dit in alle CAD-pakketten kan. 
</ul>
<li>In principe wordt gebruik gemaakt van hoofdletters in de laagnamen. Uitzondering wordt gemaakt voor het periodiek systeem der elementen (koper is Cu) en afkortingen vaneenheden waarbij de hoofdletter verschil maakt (Mm en mm).</ol>


#### Hulplijnen

Aan hulplijnen mogen benamingen worden toegevoegd om aan te duiden waar de hulplijn voor is, bijvoorbeeld <b>X-XX-AL-HULPLIJN_RIJWEG-G</b>. 


### BEWERKING
Het veld bewerking is in twee delen gesplitst: een deel voor de [Objecttoestand] en een deel voor de [BEWERKING]


#### OBJECTTOESTAND
<ol><li>De Objecttoestand geeft weer, welke gebruiksstatus het object heeft. Dit wordt gebruikt voor ondergrondse netten, waarbij een kabel of leiding niet alleen in gebruik kan zijn, maar ook in reserve of verlaten. 
<li>De Objecttoestand word tussen viekante blokhaken ([]) geplaatst. Als er daarnaast ook een bewerking is, komt er tussen de OBJECTTOESTAND en de BEWERKING een underscore (_) te staan.
<li>De objecten die op een in de standaard gedefinieerde laag getekend worden, MOETEN per STATUS en per OBJECTTOESTAND de presentatie (kleuren, lijnstijlen en lijndiktes) krijgen die NLCS voorschrijft. Daarbij geldt dat Lagen met de STATUS “R” dezelfde eigenschappen moeten krijgen als lagen met de STATUS “N”. 
<li>Onderstaande tabel geeft weer, welke combinaties van de STATUS met de OBJECTTOESTAND voorkomen. 
<li>Als de objecttoestand "in gebruik" is, wordt dit niet in de laagnaam weergegeven. De gebruiker kan volstaan met het aangeven van de STATUS.
</ol>


<table class="tabel3">
        <tr>
            <th>Tekenstatus</th>
            <th>In gebruik</th>
            <th>Reserve</th>
            <th>Verlaten</th>
        </tr>
        <tr>
            <td>B</td>
            <td>default</td>
            <td>Ja</td>
            <td>Ja</td>
        </tr>
        <tr>
            <td>N</td>
            <td>default</td>
            <td>ja</td>
            <td>Ja</td>
        </tr>
        <tr>
            <td>V</td>
            <td>nvt</td>
            <td>Ja</td>
            <td>Ja</td>
        </tr>
        <tr>
            <td>T</td>
            <td>default</td>
            <td>nvt</td>
            <td>nvt</td>
        </tr>
        <tr>
            <td>X</td>
            <td>nvt</td>
            <td>nvt</td>
            <td>nvt</td>
        </tr>
        <tr>
            <td>R</td>
            <td>nvt</td>
            <td>ja</td>
            <td>ja</td>
        </tr>
    </table>

#### BEWERKING
<ol>
<li>Aan ieder OBJECT of SUBOBJECT kan optioneel een BEWERKING worden toegevoegd. Een bewerking beschrijft het uit te voeren werk aan het object.
<li>Alle BEWERKINGEN MOETEN de STATUS ‘NIEUW’ of ‘TIJDELIJK’ krijgen.
</ol>

<aside class="note" title="voorbeeld bewerking">
<p>De volgende laagnaam geeft de bewerking "Opnieuw stellen":
N-WE-VH-KANTOPSLUITING_OPSLUITBAND-OPNIEUW STELLEN-G
</aside>


### ELEMENT

<dfn>ELEMENT</dfn>
<d>Een ELEMENT geeft weer wat er in de laag is getekend: een of meer [grafische representaties](#representatie-van-objecten) van een (SUB)OBJECT, zoals geometrie, arcering of symbool; of een hulpelement voor duiding van de tekening zoals een tekst of maatvoering.<br><br>

Indien er geen symbool of arcering beschikbaar is binnen de NLCS mag een eigen symbool of arcering worden gebruikt. 


<aside class="note" title="voorbeeld element">
<p>Het object stepbarrier is getekend door een symbool te plaatsen.: N-WE-BV-BARRIERCONSTRUCTIE_STEPBARRIER-S
</aside>


<figure>
<img src="./h/media/laagopbouwnlcs.PNG" alt="Grafische weergave van laagopbouw NLCS: (ordening) STATUS- DISCIPLINE– HOOFDGROEP– (objecten) OBJECT _ [SUBOBJECT 01] _ [SUBOBJECT 02] _ [SUBOBJECT 03] _ [SUBOBJECT 04]_[SUBOBJECT 05] – [BEWERKING] – (tekeneigenschappen) ELEMENT–[SCHAAL]">
<figcaption>Laagopbouw NLCS</caption>
</figure>

* Aan elke laagnaam met een OBJECT of SUBOBJECT MOET een ELEMENT worden toegevoegd.


In de NLCS worden de volgende elementen onderscheiden:

<table class="tabel3">
    <caption>Elementen voor annotaties uit de hoofdgroep ZZ</caption>
  <tr>
    <th>Code</th>
    <th>Verklaring</th>
  </tr>
  <tr>
    <td>M**</td>
    <td>Maatvoering</td>
  </tr>
    <tr>
    <td>T**</td>
    <td>Teksten</td>
  </tr>
    <tr>
    <td>L**</td>
    <td>Aanpijlingen</td>
  </tr>
</table>

<ul>
<li>Alle elementen voor het plaatsen van een annotatie mogen direct achter de hoofdgroep worden geplaatst zonder te toepassing van een OBJECT.
<li>Bij het plaatsen van teksten, maatvoeringen of aanpijlingen uit hoofdgroep ZZ moeten de bijbehorende elementnamen worden toegevoegd aan de laagnaam.
</ul>

<aside class="note" title="Plaatsing van annotatie-elementen in de laagnaam">
<ul><li>N-WE-VH-T18, teksten
<li>N-WE-VH-M18, maatvoeringen
<li>N-WE-VH-L18, aanpijlingen (leaders).
</ul>
</aside>

<br>


<table class="tabel3">
    <caption>Elementen voor bovenaanzichten</caption>
  <tr>
    <th>Code</th>
    <th>Verklaring</th>
  </tr>
  <tr>
    <td>G</td>
    <td>Geometrie (zichtbaar = default)</td>
  </tr>
  <tr>
    <td>A</td>
    <td>Arcering</td>
  </tr>
  <tr>
    <td>S</td>
    <td>Symbool</td>
  </tr>
  <tr>
    <td>O</td>
    <td>Oppervlak, bedoeld als extra hulpvlak dat niet geplot hoeft te worden</td>
  </tr>
  <tr>
    <td>V</td>
    <td>Vlakvulling (achtergrond van een arcering, bedoeld als presentatielaag)</td>
  </tr>
</table>

<br>

<table class="tabel3">
    <caption>Elementen voor doorsnedes</caption>
  <tr>
    <th>Code</th>
    <th>Verklaring</th>
  </tr>
  <tr>
    <td>GD</td>
    <td>Geometrie in Doorsnede</td>
  </tr>
   <tr>
    <td>AD</td>
    <td>Arcering in doorsnede</td>
  </tr>
   <tr>
    <td>SD</td>
    <td>Symbool in doorsnede</td>
  </tr>
  </table>

<br>
<table class="tabel3">
    <caption>Aanvullende elementen voor constructief tekenwerk</caption>
  <tr>
    <th>Code</th>
    <th>Verklaring</th>
  </tr>
  <tr>
    <td>GN</td>
    <td>Geometrie Niet zichtbaar</td>
  </tr>
   <tr>
    <td>SN</td>
    <td>Symbool Niet zichtbaar (bijvoorbeeld een heipaal onder een betonvloer)</td>
  </tr>
</table>

<br>
  <table class="tabel3">
    <caption>Aanvullende elementen voor de uitwisseling tussen GIS en CAD</caption>
  <tr>
    <th>Code</th>
    <th>Verklaring</th>
  </tr>
  <tr>
    <td>GV</td>
    <td>Geometrie Vlakvormend<a href="#footnote-5">[5]</a></td>
  </tr>
   <tr>
    <td>SV</td>
    <td>Symbool Vlakvormend</td>
  </tr>
    <tr>
    <td>T**V</td>
    <td>Tekst + teksthoogte Vlakvormend</td>
  </tr>
  </table>

<p id="footnote-5">[5] Voor nadere uitleg van het begrip ‘Vlakvormend’, zoals gebruikt in de ELEMENTEN GV, SV en T**V: dit is benodigd voor het omzetten van een CAD-model naar een GIS-model en wordt beschreven in de [Uitwisselafspraken Hoofdstuk 3](https://nl-digigo.github.io/NLCS/representations/#nlcs-naar-gis-conform-imgeo).  </p>



### SCHAAL
<figure>
<img src="./h/media/laagopbouwnlcs.PNG" alt="Grafische weergave van laagopbouw NLCS: (ordening) STATUS- DISCIPLINE– HOOFDGROEP– (objecten) OBJECT _ [SUBOBJECT 01] _ [SUBOBJECT 02] _ [SUBOBJECT 03] _ [SUBOBJECT 04]_[SUBOBJECT 05] – [BEWERKING] – (tekeneigenschappen) ELEMENT–[SCHAAL]">
<figcaption>Laagopbouw NLCS</caption>
</figure>
1. Aan het ELEMENT kan bij arcering (A), symbool (S), tekst (T), maatvoering (M) en bepaalde lijntypen optioneel een SCHAAL worden toegevoegd. Dit is het geval wanneer bij het betreffende ELEMENT sprake is van schaalafhankelijke of juist schaalonafhankelijke weergave.
Voorbeeld: N-WE-AM-AS-T25-1000 (tekst is bedoeld om alleen afgedrukt te worden op een tekening die schaal 1:1000 wordt afgedrukt).


### Arceringen  
Voor objecten die (kunnen) worden gerepresenteerd door middel van arceringen, zijn binnen NLCS arceringenbibliotheken beschikbaar. De naamgeving van arceringen(-bibliotheken) is als volgt:

[STATUS]-BIBLIOTHEEK-ARCERINGNAAM_[OPT]

Verklaring:
<ul>
  <li>STATUS kan zijn: B (Bestaand), T (Tijdelijk), V (Vervallen) of R (Revisie). Het invullen van de STATUS is optioneel en wordt alleen toegepast als de arceringen per STATUS afwijken van de generieke arcering (van de status Nieuw).</li>
  <li>BIBLIOTHEEK: de naam representeert de bibliotheek waarin de arcering is opgenomen. Een arceringenbibliotheek kan ook één enkele arcering bevatten. Een bibliotheeknaam is opgebouwd uit de letter A (van Arcering) en de afkorting van de betreffende HOOFDGROEP (bijvoorbeeld: AVH is de naam van de arceringenbibliotheek die hoort bij de HOOFDGROEP VERHARDING).</li>
  <li>ARCERINGNAAM: de naam van de arcering (doorgaans gelijk aan de naam van het betreffende OBJECT of SUBOBJECT). De opbouw van de arceringnaam is vrij. Er worden underscores (“_”) toegepast om de arcering nader te specificeren (voorbeeld: GRONDEIGENDOM_RIJK_VROM).</li>
  <li>OPT: kan extra informatie bevatten over de weergave van de arcering (optioneel). Mogelijkheden zijn:
    <ol>
      <li>SO als het een arcering betreft die op ware grootte moet worden gebruikt
      <li>D als het een arcering in doorsnede betreft.</li>
      <li>MM als de standaard eenheid van de arcering millimeter (mm) is.</li>
      <li>combinaties van bovenstaande letters bij combinaties</li>
    </ol>
  </li>
</ul>

<aside class="note" title="Voorbeelden van arceringennamen">
<table>
  <tr>
    <td>N-AVH-ASFALT-D</td>
    <td>Arcering nieuw asfalt in doorsnede uit de bibliotheek AVH (Arceringen Verhardingen)</td>
  </tr>
  <tr>
    <td>B-AVH-ASFALT-D</td>
    <td>Arcering bestaand asfalt in doorsnede uit de bibliotheek AVH (verschilt van de arcering van nieuw asfalt in doorsnede)</td>
  </tr>
  <tr>
    <td>AKG-GRONDEIGENDOM_RIJK_DEFENSIE</td>
    <td>Arcering grondeigendom van Defensie uit de bibliotheek AKG (Arceringen Kadastrale Informatie en Grenzen)</td>
  </tr>
</table>
</aside>

* Een arcering MOET worden geplaatst op de NLCS laag behorende bij het object dat met de arcering wordt weergegeven. 

<aside class="note" title="arcering op laag van object">
Voorbeeld: de arcering die het object GRONDEIGENDOM_GEMEENTE representeert, wordt geplaatst op de laag:<br> N-WE-KG-GRONDEIGENDOM_GEMEENTE-A. <br>
Hetzelfde object kan desgewenst ook worden gerepresenteerd door geometrie (G). Die geometrie wordt dan geplaatst in de laag: <br> N-WE-KG-GRONDEIGENDOM_GEMEENTE-G.  
</aside>

* NLCS bevat een basisset arceringen. Gebruikers, softwareontwikkelaars of toeleveranciers kunnen desgewenst eigen arceringen(-bibliotheken) toevoegen. Om te bewerkstelligen dat deze eigen arceringen worden herkend door, en op de juiste wijze kunnen worden geplaatst met NLCS CAD-applicaties, MOET de naamgeving ervan worden opgebouwd als in deze paragraaf is beschreven. De NLCS voorziet niet in het uitwisselen van eigen bibliotheken, houdt dan ook rekening met de mogelijke beperkingen in het uitwisselen van eigen bibliotheken tussen verschillende software applicaties. Bronbestand dienen beschikbaar gesteld te worden indien eigen arceringen buiten de organisatie toegepast dienen te worden.


### Symbolen
Voor objecten die (kunnen) worden gerepresenteerd door middel van symbolen, zijn binnen NLCS symbolen(-bibliotheken) beschikbaar.<br>
De naamgeving van symbolen is als volgt:

[STATUS]-BIBLIOTHEEKNAAM-SYMBOOLNAAM_[OPT]

Verklaring:
<ul>
  <li>
    STATUS kan zijn: B (Bestaand), T (Tijdelijk), V (Vervallen) of R (Revisie). Het invullen van de STATUS is optioneel en wordt alleen toegepast als de symbolen voor een STATUS afwijken van het generieke symbool (van de STATUS Nieuw);
  </li>
  <li>
    BIBLIOTHEEK de naam is van de bibliotheek waarin het symbool is opgenomen. Een symbolenbibliotheek kan ook één enkel symbool bevatten. Een bibliotheeknaam is opgebouwd uit de letter S (van Symbool) en de afkorting van de betreffende HOOFDGROEP (bijvoorbeeld: SVH is de naam van de symbolenbibliotheek die hoort bij de HOOFDGROEP VERHARDING);
  </li>
  <li>
    SYMBOOLNAAM de naam is van het symbool zelf (doorgaans gelijk aan de naam van het betreffende OBJECT of SUBOBJECT). De opbouw van de symboolnaam is vrij. Er worden underscores (“_”) toegepast om het symbool nader te specificeren (voorbeeld:  TROTTOIRBAND_130150X250);
  </li>
  <li>
    OPT extra informatie kan bevatten over de weergave van het symbool (optioneel). Mogelijkheden zijn:
    <ol>
      <li>Een symbool met aanduiding WG heeft een vaste nameetbare grootte volgens de plotschaal, deze symbolen worden altijd op ware grote getekend.
      <li>Een symbool met aanduiding FS heeft een vaste schaal (fixed size) op papier, bijvoorbeeld stempels en dergelijke.
      <li>D als het een symbool in doorsnede betreft.</li>
      <li>MM als de standaard eenheid van het symbool millimeter (mm) is.</li>
      <li>D als het een Schaalbaar Object in doorsnede betreft;</li>
      <li>Bij combinaties van boverstaande opties worden de letters gecombineerd</li>
    </ol>
  </li>
  <li>
    Het standaard symbool voor een OBJECT de weergave is van dat OBJECT in situatie met één representatie (dus zonder STATUS en/of OPT).
  </li>
</ul>


<table>
    <caption>Voorbeelden van symboolnamen</caption>
  <tr>
    <td>SVH-KANTOPSLUITING_TB_130_150X250</td>
    <td>trottoirband in situatie uit de bibliotheek SVH (Symbolen Verhardingen)</td>
  </tr>
  <tr>
    <td>V-SVH-KANTOPSLUITING_TB_130_150X250</td>
    <td>trottoirband vervallen uit de bibliotheek SVH (is anders dan het standaard symbool voor trottoirband in situatie)</td>
  </tr>
  <tr>
    <td>SVH-KANTOPSLUITING_TB_130_150X250-D</td>
    <td>trottoirband in doorsnede uit de bibliotheek SVH</td>
  </tr>
  <tr>
    <td>SVW-MARKERING_SYMBOOL_FIETS_2.0</td>
    <td>wegmarkering: fietssymbool, maat 2.0, uit de bibliotheek SVW (Symbolen Verkeerskunde Wegen)</td>
  </tr>
  <tr>
    <td>SAL-AANKLEDING_AUTO2_BOVENAANZICHT</td>
    <td>tekeningaankleding: bovenaanzicht van een auto uit de bibliotheek SAL (Symbolen Algemeen)</td>
  </tr>
</table>


<ul><li>In principe bestaat een symbool voor een OBJECT met de STATUS V (Vervallen) uit het standaard symbool voor dat OBJECT met een kruis daar doorheen getekend.
<li>Wanneer in de objectentabellen voor (SUB)OBJECTEN het ELEMENT ‘S’ (van Symbool) wordt vermeld, terwijl in de kolom ‘SYMBOOL’ niet wordt verwezen naar een NLCS bibliotheek, kan een symbool uit de eigen bedrijfsbibliotheek of uit een symbolenbibliotheek van derden worden toegepast.
<li>Symbolen worden in de NLCS in principe altijd getekend by layer, een beperkt aantal symbolen wordt getekend by object.
<li>Standaard worden symbolen in schaal 1:1 in het model geplaatst en daarna verschaald op tekening weergegeven. Bij de opties WG en FS geldt iets anders.
<li>Een symbool wordt geplaatst op een NLCS laag en wel op de laag van het NLCS object dat met het symbool wordt weergegeven. 
Voorbeeld: het symbool dat het object MEUBILAIR_ABRI representeert, kan worden geplaatst op de laag N-WE-IE-MEUBILAIR_ABRI-S. 
Een abri kan op een tekening ook worden weergegeven als getekend object, dus als geometrie (G). Die geometrie kan dan worden geplaatst op de laag: 
N-WE-IE-MEUBILAIR_ABRI-G (geometrie ).
<li>Kleur, lijnstijl en lijndikte (weigth/width) in een symbool kunnen op 3 manieren worden toegepast:
<ul><li>de geometrie van het symbool wordt geplaatst op layer "0" (in AutoCAD) of level "Default" (MicroStation) en heeft de “color by layer/level”, “linetype by layer/level” en “weight/width by layer/level” . Na plaatsing krijgt de geometrie van het symbool de kleur, de lijnstijl en lijndikte (weigth/width) van de laag waarin het symbool is geplaatst.
<li>de geometrie van het symbool wordt geplaatst op NLCS lagen. Dit geldt meestal voor details en uitgebreide doorsneden;
<li>de geometrie in het symbool heeft de eigenschappen “color by object”, “linetype by object” en “weight/width by object”. Geometrie met deze eigenschappen heeft een eigen kleur, en eigen lijnstijl en een eigen lijndikte, onafhankelijk van de laag waarin het symbool wordt geplaatst. Deze methode mag alleen worden toegepast bij symbolen waarvan de kleur, de lijnstijl en/of de lijndikte vast en onveranderlijk moeten zijn. Voorbeelden hiervan zijn verkeersborden of logo’s van bedrijven.</ul>
<li>NLCS bevat een basisset symbolen. Gebruikers, softwareontwikkelaars of toeleveranciers kunnen desgewenst eigen symbolen(-bibliotheken) toevoegen. Om te bewerkstelligen dat deze eigen symbolen worden herkend door, en op de juiste wijze kunnen worden geplaatst met NLCS CAD-applicaties, moet de naamgeving ervan worden opgebouwd als in deze paragraaf is beschreven. De NLCS voorziet niet in het uitwisselen van eigen bibliotheken, houdt dan ook rekening met de mogelijke beperkingen in het uitwisselen van eigen bibliotheken tussen verschillende software applicaties. Bronbestand dienen beschikbaar gesteld te worden indien eigen arceringen buiten de organisatie toegepast dienen te worden.
<li>Voor het opstellen van eigen symbolen(-bibliotheken) gelden de volgende uitgangspunten:
<ul><li>Afmetingen in overeenstemming met reeds bestaande symbolen in de betreffende bibliotheek.
<li>Werk met een schoon template, verwijder eventuele overbodige laag-, symbool en lijnstijldefinities.
<li>Symbolen worden in principe in m getekend, met uitzondering van symbolen bedoeld voor gebruik in mm, te herkennen aan optie [MM].  
<li>Definieer het symbool rondom het punt 0-punt.  
<li>Teksten en attributes worden ook op de layer 0 / defeault geplaatst. </ul></ul>


### Lijnstijlen
* Voor objecten die (kunnen) worden gerepresenteerd door middel van lijnstijlen, zijn binnen NLCS lijnstijl(-bibliotheken) beschikbaar. 
* De naamgeving van lijnstijlen is als volgt:

[STATUS]-BIBLIOTHEEKNAAM-LIJNSTIJLNAAM-[OPT]  

waarbij:
* STATUS kan zijn: B (Bestaand), T (Tijdelijk), V (Vervallen) of R (Revisie). Het invullen van de STATUS is optioneel en wordt alleen toegepast als de lijnstijl voor een STATUS afwijkt van de generieke lijnstijl (van de STATUS Nieuw);

* BIBLIOTHEEK de naam is van de bibliotheek waarin de lijnstijl is opgenomen. Een lijnstijlenbibliotheek kan ook één enkele lijnstijl bevatten. Een bibliotheeknaam is opgebouwd uit de afkorting van de betreffende HOOFDGROEP (bijvoorbeeld: VH is de naam van de lijnstijlenbibliotheek die hoort bij de HOOFDGROEP VERHARDING).

* LIJNSTIJLNAAM de naam is van de lijnstijl zelf (doorgaans gelijk aan de naam van het betreffende OBJECT of SUBOBJECT). De opbouw van de lijnstijlnaam is vrij. Er worden underscores (“_”) toegepast om het symbool nader te specificeren.  De lijnstijlbibliotheken voorzien in varianten om grafisch onderscheid mogelijk te maken. De lijst van lijnstijlen waarvoor varianten beschikbaar zijn is opgenomen in bijlage 4: “Lijnstijl varianten”.

* De standaard lijnstijl voor een OBJECT de weergave is van dat OBJECT in situatie met één representatie (dus zonder STATUS en/of OPT).

<table>
    <caption>Voorbeelden van lijnstijlnamen</caption>
  <tr>
    <td>VH-TROTTOIRBAND-SO</td>
    <td>trottoirband in situatie uit de bibliotheek VH (Verhardingen)</td>
  </tr>
  <tr>
    <td>V-VH-TROTTOIRBAND-SO</td>
    <td>trottoirband vervallen uit de bibliotheek VH (is de standaard lijnstijl met toevoeging van een dubbele schrap ( // ) voor trottoirband in situatie)</td>
  </tr>
  <tr>
    <td>VH-TROTTOIRBAND_VARIANT01-SO</td>
    <td>trottoirband in situatie uit de bibliotheek VH (is variant op de standaard lijnstijl voor trottoirband in situatie om onderscheid te kunnen duiden)</td>
  </tr>
</table>

* In principe bestaat een lijnstijl voor een OBJECT met de STATUS V (Vervallen) uit het standaard lijnstijl voor dat OBJECT met een dubbele schrap ( // ) daar doorheen getekend.



